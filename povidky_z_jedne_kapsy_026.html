<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Zmizení herce Bendy">
    <meta name="apple-mobile-web-app-capable" content="yes">
    <title>Zmizení herce Bendy</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_z_jedne_kapsy_025.html">
    <link rel="next" href="./povidky_z_jedne_kapsy_027.html">
    <meta name="nb-order" content="22">
    <link rel="self" href="povidky_z_jedne_kapsy_026.html">
    <meta name="nb-identifier" content="capek-povidky-z-jedne-kapsy-170101e">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3267" data-nb-chars="19298">
    <nav role="doc-toc">
      <ul class="plain section">
        <li><a href="povidky_z_jedne_kapsy_005.html">Předmluva</a></li>
        <li><a href="povidky_z_jedne_kapsy_006.html">Případ
            Dr. Mejzlíka</a></li>
        <li><a href="povidky_z_jedne_kapsy_007.html">Modrá chryzantéma</a></li>
        <li><a href="povidky_z_jedne_kapsy_008.html">Věštkyně</a></li>
        <li><a href="povidky_z_jedne_kapsy_009.html">Jasnovidec</a></li>
        <li><a href="povidky_z_jedne_kapsy_010.html">Tajemství písma</a></li>
        <li><a href="povidky_z_jedne_kapsy_011.html">Naprostý důkaz</a></li>
        <li><a href="povidky_z_jedne_kapsy_012.html">Experiment profesora Rousse</a></li>
        <li><a href="povidky_z_jedne_kapsy_013.html">Ztracený dopis</a></li>
        <li><a href="povidky_z_jedne_kapsy_014.html">Ukradený spis 139/VII, odd. C</a></li>
        <li><a href="povidky_z_jedne_kapsy_015.html">Muž, který se nelíbil</a></li>
        <li><a href="povidky_z_jedne_kapsy_016.html">Básník</a></li>
        <li><a href="povidky_z_jedne_kapsy_017.html">Případy pana Janíka</a></li>
        <li><a href="povidky_z_jedne_kapsy_018.html">Pád rodu Votických</a></li>
        <li><a href="povidky_z_jedne_kapsy_019.html">Rekord</a></li>
        <li><a href="povidky_z_jedne_kapsy_020.html">Případ Selvinův</a></li>
        <li><a href="povidky_z_jedne_kapsy_021.html">Šlépěje</a></li>
        <li><a href="povidky_z_jedne_kapsy_022.html">Kupon</a></li>
        <li><a href="povidky_z_jedne_kapsy_023.html">Oplatkův konec</a></li>
        <li><a href="povidky_z_jedne_kapsy_024.html">Poslední soud</a></li>
        <li><a href="povidky_z_jedne_kapsy_025.html">Zločin v chalupě</a></li>
        <li><a href="povidky_z_jedne_kapsy_026.html">Zmizení herce Bendy</a></li>
        <li><a href="povidky_z_jedne_kapsy_027.html">Vražedný útok</a></li>
        <li><a href="povidky_z_jedne_kapsy_028.html">Propuštěný</a></li>
        <li><a href="povidky_z_jedne_kapsy_029.html">Zločin na poště</a></li>
        <li><a href="povidky_z_jedne_kapsy_030.html">Ediční poznámka</a></li>
        <li><a href="povidky_z_jedne_kapsy_031.html">Život
            a doba spisovatele
            Karla Čapka v datech</a></li>
        <li><a href="povidky_z_jedne_kapsy_032.html">První vydání knih Karla Čapka</a></li>
        <li><a href="povidky_z_jedne_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_025.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="19"><span class="idea" data-nb-ref-number="1" id="idea1" data-nb-words="3" data-nb-chars="19">Zmizení herce Bendy</span></h1>
        <section>
          <p class="chunk" data-nb-ref-number="2" data-nb-words="90" data-nb-chars="537"><span class="idea" data-nb-ref-number="2" id="idea2" data-nb-words="90" data-nb-chars="537">Druhého září zmizel herec Benda, mistr Jan Benda, jak se&nbsp;mu&nbsp;říkalo od&nbsp;té&nbsp;doby, co&nbsp;jediným rozběhem vystoupil na&nbsp;jednu z&nbsp;nejvyšších příčlí herecké slávy. Totiž druhého září se&nbsp;nestalo docela nic; posluhovačka, která v&nbsp;devět hodin ráno přišla poklidit Bendův byt, našla zválenou postel a&nbsp;celý ten kančí nepořádek, který obyčejně Bendu obklopoval, jenom pan mistr nebyl doma; ale jelikož na&nbsp;tom nebylo nic neobvyklého, dala byt svým sumárním způsobem do&nbsp;pořádku a&nbsp;šla zase po&nbsp;svém. Dobrá. Ale od&nbsp;té&nbsp;doby nebylo po&nbsp;herci Bendovi ani památky.</span></p>
          <p class="chunk" data-nb-ref-number="3" data-nb-words="73" data-nb-chars="440"><span class="idea" data-nb-ref-number="3" id="idea3" data-nb-words="73" data-nb-chars="440">Paní Marešová (totiž ta&nbsp;posluhovačka) se&nbsp;nepodivila příliš ani tomu; prosím vás, tihle herci, to&nbsp;vám je&nbsp;jako cikáni; kdopak ví, kam zas jel hrát nebo flámovat. Ale desátého září se&nbsp;strhla po&nbsp;herci Bendovi sháňka; měl přijít do&nbsp;divadla, kde se&nbsp;začínaly zkoušky na&nbsp;Krále Leara; když Benda nepřišel ani na&nbsp;třetí zkoušku, vzbudilo to&nbsp;přece jen nepokoj a&nbsp;z&nbsp;divadla telefonovali doktoru Goldbergovi, Bendovu příteli, neví-li, co&nbsp;se&nbsp;děje s&nbsp;Bendou.</span></p>
          <p class="chunk" data-nb-ref-number="4" data-nb-words="102" data-nb-chars="657"><span class="idea" data-nb-ref-number="4" id="idea4" data-nb-words="102" data-nb-chars="657">Ten doktor Goldberg byl chirurg a&nbsp;vydělával ukrutné peníze na&nbsp;slepých střevech; to&nbsp;už&nbsp;je&nbsp;taková židovská specialita. Jinak to&nbsp;byl tlustý člověk s&nbsp;tlustými zlatými brýlemi a&nbsp;tlustým zlatým srdcem; hořel pro umění, měl byt od&nbsp;podlahy po&nbsp;strop ověšený samými obrazy a&nbsp;oddaně miloval herce Bendu, který k&nbsp;němu choval přátelské opovržení a&nbsp;s&nbsp;jistou blahosklonností mu&nbsp;dovoloval, aby za&nbsp;něj platil; což, mezi námi, nebyla zrovna maličkost. Tragická maska Bendova a&nbsp;zářící obličej doktora Goldberga (který pil jenom vodu), to&nbsp;už&nbsp;patřilo k&nbsp;sobě při všech těch sardanapalských<a href="./resources/undefined">[12]</a> flámech a&nbsp;divokých výtržnostech, které byly druhou stránkou proslulosti velkého mima.</span></p>
          <p class="chunk" data-nb-ref-number="5" data-nb-words="175" data-nb-chars="1041"><span class="idea" data-nb-ref-number="5" id="idea5" data-nb-words="175" data-nb-chars="1041">Tedy tomu doktoru Goldbergovi telefonovali z&nbsp;divadla, co&nbsp;prý se&nbsp;děje s&nbsp;Bendou. Odpověděl, že&nbsp;nemá ponětí, ale že&nbsp;se&nbsp;po&nbsp;něm podívá; co&nbsp;neřekl, bylo, že&nbsp;už&nbsp;ho&nbsp;sám po&nbsp;celý týden shání po&nbsp;všech nočních lokálech a&nbsp;výletních hotelech s&nbsp;rostoucím znepokojením; měl tísnivou předtuchu, že&nbsp;se&nbsp;něco Bendovi stalo. To&nbsp;bylo totiž tak: Doktor Goldberg byl, pokud mohl zjistit, poslední, kdo Jana Bendu viděl. Někdy koncem srpna s&nbsp;ním ještě podnikl triumfální tažení noční Prahou; ale pak už&nbsp;Benda nepřišel na&nbsp;žádnou obvyklou schůzku. Snad stůně, řekl si&nbsp;konečně doktor Goldberg, a&nbsp;zajel si&nbsp;jednou večer do&nbsp;Bendova bytu; bylo to&nbsp;právě prvního září. Zvonil u&nbsp;dveří; nikdo nešel otevřít, ale uvnitř bylo slyšet nějaký šramot. Tu&nbsp;drnčel doktor dobrých pět minut na&nbsp;zvonek; najednou zazněly kroky a&nbsp;dveře se&nbsp;otevřely; stál v&nbsp;nich Benda zahalený v&nbsp;županu, a&nbsp;doktor Goldberg se&nbsp;ho&nbsp;zděsil: tak zdivočele vypadal slavný herec s&nbsp;rozcuchanými a&nbsp;slepenými vlasy a&nbsp;vousy dobrý týden neholenými; zdál se&nbsp;přepadlý a&nbsp;špinavý. „A, to&nbsp;jste vy,“ řekl nevlídně, „co chcete?“</span></p>
          <p class="chunk" data-nb-ref-number="6" data-nb-words="9" data-nb-chars="55"><span class="idea" data-nb-ref-number="6" id="idea6" data-nb-words="9" data-nb-chars="55">„Proboha, copak se&nbsp;s&nbsp;vámi stalo?“ vyhrkl doktor užasle.</span></p>
          <p class="chunk" data-nb-ref-number="7" data-nb-words="20" data-nb-chars="127"><span class="idea" data-nb-ref-number="7" id="idea7" data-nb-words="20" data-nb-chars="127">„Nic,“ zavrčel Benda. „Nikam nepůjdu, rozumíte? Dejte mi&nbsp;pokoj!“ A&nbsp;zavřel dveře Goldbergovi před nosem. – Den nato tedy zmizel.</span></p>
          <p class="chunk" data-nb-ref-number="8" data-nb-words="108" data-nb-chars="622"><span class="idea" data-nb-ref-number="8" id="idea8" data-nb-words="108" data-nb-chars="622">Doktor Goldberg brejlil ustaraně svými tlustými skly. Něco tu&nbsp;nebylo v&nbsp;pořádku. Od&nbsp;domovníka baráku, kde Benda bydlel, zvěděl jenom to, že&nbsp;onehdy v&nbsp;noci, snad to&nbsp;bylo zrovna na&nbsp;druhého září, zastavilo asi ve&nbsp;tři hodiny ráno před domem auto; ale nikdo nevystoupil, jen troubil na&nbsp;houkačku, jako by&nbsp;dával někomu v&nbsp;domě znamení. Pak bylo slyšet, že&nbsp;někdo vychází z&nbsp;domu a&nbsp;zabouchl za&nbsp;sebou domovní vrata; potom auto odjelo. Jaké to&nbsp;bylo auto, kdepak, na&nbsp;to&nbsp;se&nbsp;domovník nešel podívat; ve&nbsp;tři hodiny ráno člověk neleze z&nbsp;postele, když nemusí. Ale ta&nbsp;houkačka troubila, jako by&nbsp;ti&nbsp;lidé měli hrozný kvalt a&nbsp;nemohli chvilku čekat.</span></p>
          <p class="chunk" data-nb-ref-number="9" data-nb-words="58" data-nb-chars="320"><span class="idea" data-nb-ref-number="9" id="idea9" data-nb-words="58" data-nb-chars="320">Paní Marešová vypověděla, že&nbsp;pan mistr celej tejden nevyšel z&nbsp;bytu (leda snad v&nbsp;noci), neholil se&nbsp;a&nbsp;snad se&nbsp;ani nemyl, jak vypadal; jídlo si&nbsp;nechal nosit domů, chlastal koňak a&nbsp;válel se&nbsp;na&nbsp;sofa; to&nbsp;jako je&nbsp;všecko. Nyní, když se&nbsp;začali o&nbsp;Bendovo zmizení starat také jiní lidé, šel doktor Goldberg znovu za&nbsp;paní Marešovou.</span></p>
          <p class="chunk" data-nb-ref-number="10" data-nb-words="16" data-nb-chars="98"><span class="idea" data-nb-ref-number="10" id="idea10" data-nb-words="16" data-nb-chars="98">„Poslouchejte, matko,“ řekl, „nevíte, jaké měl pan Benda na&nbsp;sobě šaty, když odešel ze&nbsp;svého bytu?“</span></p>
          <p class="chunk" data-nb-ref-number="11" data-nb-words="30" data-nb-chars="163"><span class="idea" data-nb-ref-number="11" id="idea11" data-nb-words="30" data-nb-chars="163">„Žádný,“ pravila paní Marešová; „to je&nbsp;právě to, co&nbsp;se&nbsp;mně nelíbí. Neměl žádný šaty. Já&nbsp;znám všecky jeho vobleky a&nbsp;všecky visej v&nbsp;bytě, – ani jedny katě nechyběj.“</span></p>
          <p class="chunk" data-nb-ref-number="12" data-nb-words="12" data-nb-chars="71"><span class="idea" data-nb-ref-number="12" id="idea12" data-nb-words="12" data-nb-chars="71">„Že by&nbsp;byl odešel jenom v&nbsp;prádle?“ mínil doktor Goldberg velmi zaražen.</span></p>
          <p class="chunk" data-nb-ref-number="13" data-nb-words="73" data-nb-chars="411"><span class="idea" data-nb-ref-number="13" id="idea13" data-nb-words="73" data-nb-chars="411">„Ani v&nbsp;prádle ne,“ prohlásila paní Marešová, „ani v&nbsp;botách; to&nbsp;je&nbsp;to&nbsp;divný, pane. Viděj, já&nbsp;mám zapsanej každej jeho kousek prádla, protože to&nbsp;nosím do&nbsp;prádelny; teď to&nbsp;vyprali a&nbsp;já&nbsp;jsem mu&nbsp;to&nbsp;srovnala a&nbsp;spočítala; má&nbsp;tam vosmnáct košil, nechybí ani jedna, ani jeden kapesník, no&nbsp;dočista nic. Jenom jeden kufírek je&nbsp;pryč, co&nbsp;s&nbsp;sebou vždycky bere. Jestli vodešel, tak musel bejt krom ty&nbsp;drahý duše docela nahej.“</span></p>
          <p class="chunk" data-nb-ref-number="14" data-nb-words="26" data-nb-chars="179"><span class="idea" data-nb-ref-number="14" id="idea14" data-nb-words="26" data-nb-chars="179">Doktor Goldberg vypadal velmi povážlivě. „Matko,“ řekl, „když jste tam druhého září ráno přišla, nebyl tam nějaký zvláštní nepořádek? Víte, něco pokáceného nebo vylomené dveře –?“</span></p>
          <p class="chunk" data-nb-ref-number="15" data-nb-words="40" data-nb-chars="225"><span class="idea" data-nb-ref-number="15" id="idea15" data-nb-words="40" data-nb-chars="225">„Nepořádek,“ mínila paní Marešová, „to von tam nepořádek byl, jako vždycky. Von pan Benda byl takový čuně, pane. Ale jináč tam nebyl žádnej nepořádek, to&nbsp;zas ne. Ale řeknou mně, kam moh jít, když neměl na&nbsp;těle ani tu&nbsp;kšandu?“</span></p>
          <p class="chunk" data-nb-ref-number="16" data-nb-words="19" data-nb-chars="117"><span class="idea" data-nb-ref-number="16" id="idea16" data-nb-words="19" data-nb-chars="117">Doktor Goldberg to&nbsp;ovšem věděl tak málo jako ona; a&nbsp;s&nbsp;nejpochmurnějšími starostmi se&nbsp;obrátil tentokrát už&nbsp;na&nbsp;policii.</span></p>
          <p class="chunk" data-nb-ref-number="17" data-nb-words="52" data-nb-chars="299"><span class="idea" data-nb-ref-number="17" id="idea17" data-nb-words="52" data-nb-chars="299">„Nu dobře,“ řekl policejní úředník, když mu&nbsp;dr. Goldberg vyklopil všechno, co&nbsp;věděl, „budeme pátrat. Ale podle toho, co&nbsp;jste povídal, že&nbsp;byl po&nbsp;celý týden zamčen doma, neholený a&nbsp;nemytý, válel se&nbsp;na&nbsp;pohovce, chlastal koňak a&nbsp;pak se&nbsp;ztratil nahý jako ašant<a href="./resources/undefined">[13]</a>, to&nbsp;by, pane, koukalo, hm, na&nbsp;nějaké –“</span></p>
          <p class="chunk" data-nb-ref-number="18" data-nb-words="5" data-nb-chars="37"><span class="idea" data-nb-ref-number="18" id="idea18" data-nb-words="5" data-nb-chars="37">„– delirium,“ vyhrkl doktor Goldberg.</span></p>
          <p class="chunk" data-nb-ref-number="19" data-nb-words="16" data-nb-chars="98"><span class="idea" data-nb-ref-number="19" id="idea19" data-nb-words="16" data-nb-chars="98">„Ano,“ řekl úředník. „Řekněme na&nbsp;sebevraždu v&nbsp;pomatení smyslů. Víte, u&nbsp;něho bych se&nbsp;tomu nedivil.“</span></p>
          <p class="chunk" data-nb-ref-number="20" data-nb-words="41" data-nb-chars="201"><span class="idea" data-nb-ref-number="20" id="idea20" data-nb-words="41" data-nb-chars="201">„Ale to&nbsp;by&nbsp;se&nbsp;snad našlo jeho tělo,“ mínil dr. Goldberg nejistě. „A potom, jakpak daleko by&nbsp;mohl dojít nahý? A&nbsp;proč by&nbsp;bral s&nbsp;sebou kufřík? A&nbsp;ten vůz, co&nbsp;čekal u&nbsp;domu – Pane, to&nbsp;vypadá spíš jako útěk.“</span></p>
          <p class="chunk" data-nb-ref-number="21" data-nb-words="7" data-nb-chars="43"><span class="idea" data-nb-ref-number="21" id="idea21" data-nb-words="7" data-nb-chars="43">„A co,“ vzpomněl si&nbsp;úředník, „dluhy neměl?“</span></p>
          <p class="chunk" data-nb-ref-number="22" data-nb-words="17" data-nb-chars="94"><span class="idea" data-nb-ref-number="22" id="idea22" data-nb-words="17" data-nb-chars="94">„Ne,“ řekl honem doktor; on&nbsp;sice Jan Benda měl dluhů jako kvítí, ale nebral je&nbsp;nikdy tragicky.</span></p>
          <p class="chunk" data-nb-ref-number="23" data-nb-words="14" data-nb-chars="105"><span class="idea" data-nb-ref-number="23" id="idea23" data-nb-words="14" data-nb-chars="105">„Nebo… řekněme nějaký osobní skandál… nešťastnou lásku, nebo lues<a href="./resources/undefined">[14]</a>, nebo vůbec nějakou větší starost?“</span></p>
          <p class="chunk" data-nb-ref-number="24" data-nb-words="63" data-nb-chars="351"><span class="idea" data-nb-ref-number="24" id="idea24" data-nb-words="63" data-nb-chars="351">„Pokud vím, nic,“ mínil doktor Goldberg váhavě; na&nbsp;jednu nebo dvě věci si&nbsp;přitom vzpomněl, ale spolkl je, – ostatně to&nbsp;všecko stěží mělo co&nbsp;dělat s&nbsp;nepochopitelným zmizením herce Bendy. Nicméně když se&nbsp;vracel z&nbsp;policie domů – to&nbsp;se&nbsp;rozumí, policie učiní, co&nbsp;je&nbsp;v&nbsp;její moci –, převaloval v&nbsp;hlavě, co&nbsp;věděl o&nbsp;Bendovi po&nbsp;téhle stránce. Nebylo toho mnoho:</span></p>
          <p class="chunk" data-nb-ref-number="25" data-nb-words="13" data-nb-chars="79"><span class="idea" data-nb-ref-number="25" id="idea25" data-nb-words="13" data-nb-chars="79">1. Benda měl někde za&nbsp;hranicemi legitimní manželku, o&nbsp;kterou se&nbsp;ovšem nestaral;</span></p>
          <p class="chunk" data-nb-ref-number="26" data-nb-words="7" data-nb-chars="44"><span class="idea" data-nb-ref-number="26" id="idea26" data-nb-words="7" data-nb-chars="44">2. vydržoval si&nbsp;jakési děvče v&nbsp;Holešovicích;</span></p>
          <p class="chunk" data-nb-ref-number="27" data-nb-words="111" data-nb-chars="658"><span class="idea" data-nb-ref-number="27" id="idea27" data-nb-words="111" data-nb-chars="658">3. měl poměr, a&nbsp;sice takzvaný pohoršující poměr s&nbsp;paní Grétou, ženou velikého fabrikanta Korbela; ta&nbsp;paní Gréta chtěla mermomocí hrát divadlo, a&nbsp;proto pan Korbel financoval nějaké filmy, ve&nbsp;kterých jeho paní hrála ovšem hlavní role. Bylo tedy známo, že&nbsp;Benda je&nbsp;milencem paní Gréty, že&nbsp;paní Gréta za&nbsp;ním jezdí a&nbsp;už&nbsp;si&nbsp;ani nedává tak pozor, jak by&nbsp;se&nbsp;slušelo. Ostatně Benda nikdy o&nbsp;těchhle věcech nemluvil; pohrdal vším zpola s&nbsp;veličenskou důstojností a&nbsp;zpola s&nbsp;cynismem, který Goldberga mrazil. Ne, řekl si&nbsp;doktor beznadějně, v&nbsp;soukromých věcech Bendových se&nbsp;nikdo nevyzná. Ať&nbsp;se&nbsp;propadnu, není-li v&nbsp;tom nějaká ošklivá historie; ale teď už&nbsp;je&nbsp;to&nbsp;věc policie.</span></p>
          <p class="chunk" data-nb-ref-number="28" data-nb-words="3" data-nb-chars="5"><span class="idea" data-nb-ref-number="28" id="idea28" data-nb-words="3" data-nb-chars="5">* * *</span></p>
          <p class="chunk" data-nb-ref-number="29" data-nb-words="38" data-nb-chars="228"><span class="idea" data-nb-ref-number="29" id="idea29" data-nb-words="38" data-nb-chars="228">Doktor Goldberg ovšem nevěděl, co&nbsp;policie podniká a&nbsp;jaké jsou její cesty: čekal s&nbsp;rostoucí malomyslností, že&nbsp;dostane nějakou zprávu. Zatím už&nbsp;uplynul měsíc od&nbsp;zmizení herce Bendy a&nbsp;o&nbsp;Janu Bendovi se&nbsp;začalo mluvit v&nbsp;minulém čase.</span></p>
          <p class="chunk" data-nb-ref-number="30" data-nb-words="110" data-nb-chars="665"><span class="idea" data-nb-ref-number="30" id="idea30" data-nb-words="110" data-nb-chars="665">Jednou kvečeru potkal doktor Goldberg starého herce Lebdušku; a&nbsp;jak se&nbsp;tak zapovídali, přišla řeč, to&nbsp;se&nbsp;rozumí, na&nbsp;Bendu. „Panečku, to&nbsp;byl herec,“ vzpomínal starý Lebduška. „Já ho&nbsp;pamatuju, když mu&nbsp;bylo asi pětadvacet let. Zatracený kluk, ten hrál Osvalda! Víte, že&nbsp;se&nbsp;tam chodili dívat mladí medikové, jak vypadá paralýza? Tehdy hrál poprvé krále Leara; poslouchejte, já&nbsp;ani nevím, jak hrál, protože jsem se&nbsp;mu&nbsp;pořád díval na&nbsp;ruce. On&nbsp;vám měl ruce jako osmdesátiletý dědek, takové vyzáblé, vysušené, ubohé ruce – teda tomu podnes nerozumím, jak si&nbsp;udělal ty&nbsp;ruce. Já&nbsp;přece se&nbsp;taky dovedu maskovat; ale tohle, pane, po&nbsp;Bendovi neudělá nikdo; to&nbsp;ocení jenom herec.“</span></p>
          <p class="chunk" data-nb-ref-number="31" data-nb-words="12" data-nb-chars="101"><span class="idea" data-nb-ref-number="31" id="idea31" data-nb-words="12" data-nb-chars="101">Doktoru Goldbergovi působilo melancholickou rozkoš naslouchat tomu hereckému nekrologu na&nbsp;Jana Bendu.</span></p>
          <p class="chunk" data-nb-ref-number="32" data-nb-words="132" data-nb-chars="776"><span class="idea" data-nb-ref-number="32" id="idea32" data-nb-words="132" data-nb-chars="776">„To byl důkladný hráč, pane,“ vzdychl Lebduška. „Jak vám sekýroval divadelního krejčího! Já&nbsp;vám nebudu hrát krále, křičel, když mně dáte na&nbsp;kabát takové šófl<a href="./resources/undefined">[15]</a> krajky! To&nbsp;on&nbsp;nesnesl na&nbsp;sobě žádný divadelní švindl. Když měl hrát Othella, tak vám proběhal všechny starožitnické krámy, až&nbsp;našel takový starý renesanční prsten; a&nbsp;ten musel mít na&nbsp;prstě, když hrál Othella. On&nbsp;říkal, že&nbsp;se&nbsp;mu&nbsp;líp hraje, když má&nbsp;na&nbsp;sobě něco pravého. To&nbsp;ani nebyla hra, to&nbsp;bylo zrovna… převtělení,“ řekl Lebduška nejistě, nevěda, užil-li pravého slova. „A když hrál, byl vždycky v&nbsp;pauzách sprostý jako polír a&nbsp;zamykal se&nbsp;ve&nbsp;své šatně, aby ho&nbsp;nikdo nevytrhoval z&nbsp;toho stavu. Proto on&nbsp;tolik pil, že&nbsp;mu&nbsp;to&nbsp;šlo na&nbsp;nervy,“ mínil Lebduška zamyšleně. „Já jdu tadyhle do&nbsp;kina, pane,“ řekl na&nbsp;rozloučenou.</span></p>
          <p class="chunk" data-nb-ref-number="33" data-nb-words="38" data-nb-chars="232"><span class="idea" data-nb-ref-number="33" id="idea33" data-nb-words="38" data-nb-chars="232">„Já půjdu s&nbsp;vámi,“ navrhl doktor Goldberg, nevěda, jak by&nbsp;utloukl večer. Dávali tam nějaký námořnický film, ale doktor Goldberg ani dobře nevěděl, oč&nbsp;jde; skoro se&nbsp;slzami v&nbsp;očích poslouchal, jak starý Lebduška žvatlá o&nbsp;Janu Bendovi.</span></p>
          <p class="chunk" data-nb-ref-number="34" data-nb-words="101" data-nb-chars="573"><span class="idea" data-nb-ref-number="34" id="idea34" data-nb-words="101" data-nb-chars="573">„To nebyl herec,“ povídal Lebduška, „to byl zrovna čert; jemu nestačil jeden život, to&nbsp;je&nbsp;to. V&nbsp;životě byl prase, pane doktore; ale na&nbsp;jevišti, to&nbsp;byl skutečný král nebo skutečný šupák. Pane, jak on&nbsp;dovedl kynout rukou, jako by&nbsp;po&nbsp;celý život jenom poroučel; a&nbsp;zatím jeho táta byl potulný brusič. Helejte, tady ten trosečník; je&nbsp;na&nbsp;pustém ostrově a&nbsp;přitom má&nbsp;ostříhané nehty, blbec jeden. Vidíte, jak ty&nbsp;fousy má&nbsp;jenom přilepené? Kdyby ho&nbsp;hrál Benda, tak by&nbsp;si&nbsp;nechal narůst pravé fousy, a&nbsp;za&nbsp;nehty by&nbsp;měl pravou špínu… Copak, pane doktore, copak se&nbsp;vám tak najednou stalo?“</span></p>
          <p class="chunk" data-nb-ref-number="35" data-nb-words="38" data-nb-chars="222"><span class="idea" data-nb-ref-number="35" id="idea35" data-nb-words="38" data-nb-chars="222">„Promiňte,“ koktal Goldberg, vstávaje, „ale já&nbsp;jsem si&nbsp;na&nbsp;něco vzpomněl. Děkuju vám,“ a&nbsp;už&nbsp;běžel z&nbsp;biografu. Benda by&nbsp;si&nbsp;byl nechal narůst pravé vousy, opakoval. Benda si&nbsp;nechal narůst pravé vousy! Že&nbsp;mě&nbsp;to&nbsp;nenapadlo dřív!</span></p>
          <p class="chunk" data-nb-ref-number="36" data-nb-words="81" data-nb-chars="536"><span class="idea" data-nb-ref-number="36" id="idea36" data-nb-words="81" data-nb-chars="536">„Na četnické velitelství!“ křikl, vrhaje se&nbsp;do&nbsp;nejbližšího taxíku; a&nbsp;když pronikl k&nbsp;strážmistrovi, který měl noční službu, domáhal se&nbsp;s&nbsp;velikým křikem a&nbsp;prošením, aby mu&nbsp;pro živého boha hned, ale hned zjistili, nebyla-li druhého září nebo někdy potom nalezena kdekoliv mrtvola neznámého vandráka, ano, kdekoliv prosím! Proti všemu očekávání se&nbsp;onen strážmistr šel opravdu někam podívat nebo zeptat, spíše z&nbsp;dlouhé chvíle nežli ze&nbsp;zvláštní horlivosti nebo zájmu; zatím se&nbsp;doktor Goldberg potil rozčilením, neboť mu&nbsp;svítalo něco hrozného.</span></p>
          <p class="chunk" data-nb-ref-number="37" data-nb-words="53" data-nb-chars="339"><span class="idea" data-nb-ref-number="37" id="idea37" data-nb-words="53" data-nb-chars="339">„Tak, pane,“ pravil strážmistr, vraceje se, „druhého září ráno našel hajný v&nbsp;křivoklátských lesích mrtvolu neznámého tuláka, asi čtyřicet let; třetího září byla vytažena u&nbsp;Litoměřic z&nbsp;Labe mrtvola neznámého muže, věk asi třicet let, byl ve&nbsp;vodě aspoň čtrnáct dní; dne desátého září u&nbsp;Německého Brodu neznámý oběšenec, věk asi šedesát let…“</span></p>
          <p class="chunk" data-nb-ref-number="38" data-nb-words="12" data-nb-chars="70"><span class="idea" data-nb-ref-number="38" id="idea38" data-nb-words="12" data-nb-chars="70">„O tom tulákovi není nic bližšího?“ ptal se&nbsp;doktor Goldberg bez dechu.</span></p>
          <p class="chunk" data-nb-ref-number="39" data-nb-words="36" data-nb-chars="276"><span class="idea" data-nb-ref-number="39" id="idea39" data-nb-words="36" data-nb-chars="276">„Vražda,“ řekl strážmistr, koukaje pozorně na&nbsp;rozčileného doktora. „Podle hlášení četnické stanice měl lebku rozbitou tupým předmětem. Pitevní nález je: alkoholik, příčina smrti poranění mozku. Tady je&nbsp;fotografie,“ pravil strážmistr a&nbsp;dodával znalecky: „Hergot, toho zřídili!“</span></p>
          <p class="chunk" data-nb-ref-number="40" data-nb-words="64" data-nb-chars="366"><span class="idea" data-nb-ref-number="40" id="idea40" data-nb-words="64" data-nb-chars="366">Na&nbsp;fotografii bylo vidět tělo muže po&nbsp;pás; byl oblečen ve&nbsp;všivé hadry, s&nbsp;rozhalenou kalikovou košilí; tam, kde lidé mají čelo a&nbsp;oči, byl jen strašný chumáč spečených vlasů a&nbsp;něčeho, co&nbsp;snad byla kůže nebo kosti; toliko ježatá, strniskem zarostlá brada a&nbsp;pootevřená ústa se&nbsp;podobaly ještě člověku. Doktor Goldberg se&nbsp;třásl jako list. Je&nbsp;to… mohl by&nbsp;to&nbsp;snad být Benda?</span></p>
          <p class="chunk" data-nb-ref-number="41" data-nb-words="9" data-nb-chars="61"><span class="idea" data-nb-ref-number="41" id="idea41" data-nb-words="9" data-nb-chars="61">„Měl… měl nějaké zvláštní znamení?“ vypravil ze&nbsp;sebe zdrceně.</span></p>
          <p class="chunk" data-nb-ref-number="42" data-nb-words="16" data-nb-chars="118"><span class="idea" data-nb-ref-number="42" id="idea42" data-nb-words="16" data-nb-chars="118">Strážmistr se&nbsp;podíval do&nbsp;nějakého lejstra. „Hm. Velikost metr sedmdesát osm, vlasy prošedivělé, zuby nápadně zkažené…“</span></p>
          <p class="chunk" data-nb-ref-number="43" data-nb-words="33" data-nb-chars="190"><span class="idea" data-nb-ref-number="43" id="idea43" data-nb-words="33" data-nb-chars="190">Doktor Goldberg si&nbsp;hlasitě oddechl: „Tak to&nbsp;není on. Benda měl zuby zdravé jako zvíře. To&nbsp;není on. Odpusťte,“ breptal blaženě, „že jsem vás obtěžoval, ale to&nbsp;nemůže být on. To&nbsp;je&nbsp;vyloučeno.“</span></p>
          <p class="chunk" data-nb-ref-number="44" data-nb-words="26" data-nb-chars="128"><span class="idea" data-nb-ref-number="44" id="idea44" data-nb-words="26" data-nb-chars="128">To&nbsp;je&nbsp;vyloučeno, říkal si&nbsp;s&nbsp;úlevou, když se&nbsp;vracel domů. Možná, že&nbsp;je&nbsp;živ; snad, bože, snad už&nbsp;sedí v&nbsp;Olympii nebo u&nbsp;Černé Káči…</span></p>
          <p class="chunk" data-nb-ref-number="45" data-nb-words="50" data-nb-chars="284"><span class="idea" data-nb-ref-number="45" id="idea45" data-nb-words="50" data-nb-chars="284">Té&nbsp;noci doktor Goldberg podnikl zase tah noční Prahou; pil svou sklenici vody ve&nbsp;všech lokálech, kde kdysi kraloval Jan Benda, a&nbsp;brejlil svými zlatými okuláry po&nbsp;všech koutech, ale Benda nebyl nikde. K&nbsp;ránu doktor Goldberg zbledl, řekl si&nbsp;nahlas, že&nbsp;je&nbsp;idiot, a&nbsp;hnal se&nbsp;do&nbsp;své garáže.</span></p>
          <p class="chunk" data-nb-ref-number="46" data-nb-words="59" data-nb-chars="380"><span class="idea" data-nb-ref-number="46" id="idea46" data-nb-words="59" data-nb-chars="380">Ráno už&nbsp;byl u&nbsp;jednoho okresního hejtmanství a&nbsp;nechal si&nbsp;vzbudit hejtmana; naštěstí se&nbsp;ukázalo, že&nbsp;toho pána už&nbsp;jednou vlastnoručně vykuchal a&nbsp;zašil a&nbsp;odevzdal mu&nbsp;na&nbsp;památku slepé střevo naložené v&nbsp;lihu. Následkem této nikoliv povrchní známosti měl za&nbsp;dvě hodiny v&nbsp;rukou exhumační povolení a&nbsp;přihlížel po&nbsp;boku velmi rozmrzelého okresního lékaře vykopávání mrtvoly neznámého tuláka.</span></p>
          <p class="chunk" data-nb-ref-number="47" data-nb-words="29" data-nb-chars="166"><span class="idea" data-nb-ref-number="47" id="idea47" data-nb-words="29" data-nb-chars="166">„Říkám vám, pane kolego,“ bručel okresní lékař, „na toho již se&nbsp;ptala pražská policie; to&nbsp;je&nbsp;naprosto vyloučeno, že&nbsp;by&nbsp;to&nbsp;byl Benda. Vždyť to&nbsp;byl úplně špinavý lump.“</span></p>
          <p class="chunk" data-nb-ref-number="48" data-nb-words="8" data-nb-chars="45"><span class="idea" data-nb-ref-number="48" id="idea48" data-nb-words="8" data-nb-chars="45">„Měl vši?“ ptal se&nbsp;doktor Goldberg se&nbsp;zájmem.</span></p>
          <p class="chunk" data-nb-ref-number="49" data-nb-words="23" data-nb-chars="116"><span class="idea" data-nb-ref-number="49" id="idea49" data-nb-words="23" data-nb-chars="116">„To nevím,“ řekl lékař s&nbsp;odporem. „Pane kolego, teď již na&nbsp;něm nic nepoznáte; prosím vás, když je&nbsp;to&nbsp;měsíc v&nbsp;zemi –“</span></p>
          <p class="chunk" data-nb-ref-number="50" data-nb-words="32" data-nb-chars="186"><span class="idea" data-nb-ref-number="50" id="idea50" data-nb-words="32" data-nb-chars="186">Když byl hrob vykopán, musil doktor Goldberg poslat pro kořalku; jinak by&nbsp;nedostal hrobníky k&nbsp;tomu, aby zvedli a&nbsp;donesli do&nbsp;márnice to&nbsp;nevýslovné, co&nbsp;leželo na&nbsp;dně hrobu, zašito v&nbsp;pytli.</span></p>
          <p class="chunk" data-nb-ref-number="51" data-nb-words="20" data-nb-chars="116"><span class="idea" data-nb-ref-number="51" id="idea51" data-nb-words="20" data-nb-chars="116">„Jděte se&nbsp;na&nbsp;to&nbsp;podívat sám,“ utrhl se&nbsp;okresní lékař na&nbsp;doktora Goldberga a&nbsp;zůstal před márnicí, kouře silné cigáro.</span></p>
          <p class="chunk" data-nb-ref-number="52" data-nb-words="95" data-nb-chars="562"><span class="idea" data-nb-ref-number="52" id="idea52" data-nb-words="95" data-nb-chars="562">Za&nbsp;chvíli se&nbsp;motal z&nbsp;márnice doktor Goldberg, na&nbsp;smrt bledý. „Pojďte se&nbsp;podívat,“ řekl chraptivě, šel zpátky k&nbsp;tomu tělu a&nbsp;ukazoval na&nbsp;místo, které bylo kdysi hlava člověka. Tu&nbsp;odhrnul doktor Goldberg pinzetou to, co&nbsp;byly kdysi rty; objevily se&nbsp;odporně zkažené zuby, nebo spíše jen žluté kousky zubů, blýskající z&nbsp;černé karies. „Tak se&nbsp;dobře podívejte,“ vydechl Goldberg, zajel pinzetou mezi zuby a&nbsp;vyňal z&nbsp;nich kus černého kazu. Pod ním se&nbsp;ukázaly dva skvoucí, silné řezáky. Ale déle to&nbsp;doktor Goldberg nevydržel; utekl z&nbsp;márnice, drže se&nbsp;oběma rukama za&nbsp;hlavu.</span></p>
          <p class="chunk" data-nb-ref-number="53" data-nb-words="58" data-nb-chars="336"><span class="idea" data-nb-ref-number="53" id="idea53" data-nb-words="58" data-nb-chars="336">Když se&nbsp;za&nbsp;chvíli vrátil k&nbsp;okresnímu lékaři, byl bledý a&nbsp;strašlivě smutný. „Tak to&nbsp;máte ty&nbsp;nápadně zkažené zuby, pane kolego,“ řekl tiše. „To byla jenom černá smola, co&nbsp;si&nbsp;herci přilepují na&nbsp;zuby, když hrají dědky nebo vandráky. Ten špinavý lump byl herec, pane kolego,“ a&nbsp;beznadějně mávl rukou, dodávaje: „A k&nbsp;tomu ještě veliký herec.“</span></p>
          <p class="chunk" data-nb-ref-number="54" data-nb-words="3" data-nb-chars="5"><span class="idea" data-nb-ref-number="54" id="idea54" data-nb-words="3" data-nb-chars="5">* * *</span></p>
          <p class="chunk" data-nb-ref-number="55" data-nb-words="23" data-nb-chars="126"><span class="idea" data-nb-ref-number="55" id="idea55" data-nb-words="23" data-nb-chars="126">Toho dne objevil se&nbsp;doktor Goldberg u&nbsp;továrníka Korbela; byl to&nbsp;veliký a&nbsp;silný člověk s&nbsp;bradou jako galoše a&nbsp;tělem jako pilíř.</span></p>
          <p class="chunk" data-nb-ref-number="56" data-nb-words="19" data-nb-chars="115"><span class="idea" data-nb-ref-number="56" id="idea56" data-nb-words="19" data-nb-chars="115">„Pane,“ řekl mu&nbsp;doktor Goldberg, vyhlížeje soustředěně ze&nbsp;svých kulatých skel, „já k&nbsp;vám jdu… ve&nbsp;věci herce Bendy.“</span></p>
          <p class="chunk" data-nb-ref-number="57" data-nb-words="12" data-nb-chars="65"><span class="idea" data-nb-ref-number="57" id="idea57" data-nb-words="12" data-nb-chars="65">„Ale,“ děl fabrikant a&nbsp;založil ruce za&nbsp;hlavou. „Už se&nbsp;zas našel?“</span></p>
          <p class="chunk" data-nb-ref-number="58" data-nb-words="23" data-nb-chars="141"><span class="idea" data-nb-ref-number="58" id="idea58" data-nb-words="23" data-nb-chars="141">„Částečně,“ pravil doktor Goldberg. „Já myslím, že&nbsp;vás to&nbsp;bude zajímat… už&nbsp;kvůli tomu filmu, který jste s&nbsp;ním chtěl dělat… totiž financovat.“</span></p>
          <p class="chunk" data-nb-ref-number="59" data-nb-words="12" data-nb-chars="71"><span class="idea" data-nb-ref-number="59" id="idea59" data-nb-words="12" data-nb-chars="71">„Kvůli jakému filmu?“ ptal se&nbsp;veliký muž lhostejně. „Já o&nbsp;ničem nevím.“</span></p>
          <p class="chunk" data-nb-ref-number="60" data-nb-words="31" data-nb-chars="179"><span class="idea" data-nb-ref-number="60" id="idea60" data-nb-words="31" data-nb-chars="179">„Já míním ten film,“ řekl Goldberg tvrdohlavě, „co v&nbsp;něm měl Benda hrát tuláka… a&nbsp;paní Gréta hlavní ženskou roli. Vlastně se&nbsp;to&nbsp;mělo točit kvůli paní Grétě,“ mínil doktor nevinně.</span></p>
          <p class="chunk" data-nb-ref-number="61" data-nb-words="26" data-nb-chars="150"><span class="idea" data-nb-ref-number="61" id="idea61" data-nb-words="26" data-nb-chars="150">„Po tom vám nic není,“ zavrčel Korbel. „Nejspíš vám Benda něco namluvil… To&nbsp;byly předčasné řeči. Nějaký takový plán snad byl… To&nbsp;vám říkal Benda, že?“</span></p>
          <p class="chunk" data-nb-ref-number="62" data-nb-words="45" data-nb-chars="258"><span class="idea" data-nb-ref-number="62" id="idea62" data-nb-words="45" data-nb-chars="258">„Kdepak! Vy&nbsp;jste mu&nbsp;přece nařídil, že&nbsp;o&nbsp;tom nesmí nikomu ani pípnout; dělali jste s&nbsp;tím takové tajnosti. Ale víte, on&nbsp;si&nbsp;Benda nechal poslední týden svého života narůst vousy a&nbsp;pačesy, aby vypadal jako vandrák. On&nbsp;Benda bral takové detaily moc důkladně, že?“</span></p>
          <p class="chunk" data-nb-ref-number="63" data-nb-words="7" data-nb-chars="48"><span class="idea" data-nb-ref-number="63" id="idea63" data-nb-words="7" data-nb-chars="48">„Nevím,“ uťal továrník. „Přejete si&nbsp;ještě něco?“</span></p>
          <p class="chunk" data-nb-ref-number="64" data-nb-words="112" data-nb-chars="599"><span class="idea" data-nb-ref-number="64" id="idea64" data-nb-words="112" data-nb-chars="599">„Tak ten film se&nbsp;měl točit druhého září, co? První scéna se&nbsp;měla brát v&nbsp;křivoklátských lesích za&nbsp;úsvitu; tulák se&nbsp;probouzí na&nbsp;kraji mýtiny… v&nbsp;ranních mlhách… vytřepává si&nbsp;listí a&nbsp;jehličí z&nbsp;hadrů… Já&nbsp;si&nbsp;tak představuju, jak by&nbsp;to&nbsp;byl Benda zahrál. Já&nbsp;vím, že&nbsp;si&nbsp;oblékl ty&nbsp;nejhorší hadry a&nbsp;škrpály; on&nbsp;toho měl na&nbsp;půdě plnou bednu. Proto po&nbsp;jeho… zmizení nechyběl ani kousek z&nbsp;jeho prádla a&nbsp;šatů – propána, že&nbsp;to&nbsp;nikoho nenapadlo! Pane, to&nbsp;se&nbsp;dalo čekat, že&nbsp;se&nbsp;vystrojí do&nbsp;posledního cancouru u&nbsp;rukávů a&nbsp;provázku kolem pasu jako pravý šupák; to&nbsp;už&nbsp;tak byl jeho koníček, dát si&nbsp;tak záležet na&nbsp;kostýmu.“</span></p>
          <p class="chunk" data-nb-ref-number="65" data-nb-words="20" data-nb-chars="104"><span class="idea" data-nb-ref-number="65" id="idea65" data-nb-words="20" data-nb-chars="104">„A co&nbsp;dál?“ řekl veliký muž a&nbsp;naklonil se&nbsp;víc do&nbsp;stínu. „Já totiž nechápu, proč mně to&nbsp;všecko povídáte.“</span></p>
          <p class="chunk" data-nb-ref-number="66" data-nb-words="73" data-nb-chars="458"><span class="idea" data-nb-ref-number="66" id="idea66" data-nb-words="73" data-nb-chars="458">„Protože druhého září asi ve&nbsp;tři hodiny ráno,“ pokračoval doktor Goldberg tvrdošíjně, „jste pro něj přijel… nejspíš vypůjčeným, ale rozhodně zavřeným autem; já&nbsp;myslím, že&nbsp;řídil váš bratr, protože je&nbsp;sportsman a&nbsp;nenadělá mnoho řečí. Jak bylo s&nbsp;Bendou smluveno, nešel jste nahoru, ale troubil jste dole. Za&nbsp;chvíli přišel Benda… nebo řekněme přesněji, špinavý a&nbsp;ježatý tulák. Tak honem, řekl jste mu, operatér už&nbsp;jel napřed. A&nbsp;jeli jste do&nbsp;křivoklátských lesů.“</span></p>
          <p class="chunk" data-nb-ref-number="67" data-nb-words="9" data-nb-chars="55"><span class="idea" data-nb-ref-number="67" id="idea67" data-nb-words="9" data-nb-chars="55">„Číslo vozu patrně nevíte,“ řekl muž ve&nbsp;stínu ironicky.</span></p>
          <p class="chunk" data-nb-ref-number="68" data-nb-words="83" data-nb-chars="446"><span class="idea" data-nb-ref-number="68" id="idea68" data-nb-words="83" data-nb-chars="446">„Kdybych to&nbsp;věděl, tak by&nbsp;vás už&nbsp;zatkli,“ pravil doktor Goldberg velmi jasně. „Za úsvitu jste byli na&nbsp;místě; je&nbsp;to&nbsp;taková mýtina nebo spíš háj stoletých dubů – překrásná scenérie, pane! Já&nbsp;myslím, že&nbsp;váš bratr zůstal u&nbsp;vozu na&nbsp;silnici a&nbsp;dělal, jako by&nbsp;něco spravoval na&nbsp;motoru. Vy&nbsp;jste vedl Bendu čtyři sta kroků od&nbsp;cesty a&nbsp;tam jste řekl: Tak, tady je&nbsp;to. A&nbsp;kde je&nbsp;operatér? vzpomněl si&nbsp;najednou Benda. V&nbsp;tom okamžiku jste mu&nbsp;zasadil první ránu.“</span></p>
          <p class="chunk" data-nb-ref-number="69" data-nb-words="6" data-nb-chars="29"><span class="idea" data-nb-ref-number="69" id="idea69" data-nb-words="6" data-nb-chars="29">„Čím?“ ozval se&nbsp;muž ve&nbsp;stínu.</span></p>
          <p class="chunk" data-nb-ref-number="70" data-nb-words="51" data-nb-chars="308"><span class="idea" data-nb-ref-number="70" id="idea70" data-nb-words="51" data-nb-chars="308">„Olověným zabijákem,“ řekl doktor Goldberg. „Protože francouzský klíč by&nbsp;byl na&nbsp;takovou lebku, jako měl Benda, příliš lehký; a&nbsp;vy&nbsp;jste ji&nbsp;chtěl rozmlátit k&nbsp;nepoznání. Když jste ho&nbsp;dobil, šel jste zpátky k&nbsp;vozu. Hotovo? ptal se&nbsp;váš bratr; ale vy&nbsp;jste asi nic neřekl, protože zavraždit člověka není maličkost.“</span></p>
          <p class="chunk" data-nb-ref-number="71" data-nb-words="8" data-nb-chars="44"><span class="idea" data-nb-ref-number="71" id="idea71" data-nb-words="8" data-nb-chars="44">„Vy jste se&nbsp;zbláznil,“ zahučel muž ve&nbsp;stínu.</span></p>
          <p class="chunk" data-nb-ref-number="72" data-nb-words="29" data-nb-chars="170"><span class="idea" data-nb-ref-number="72" id="idea72" data-nb-words="29" data-nb-chars="170">„Nezbláznil. Já&nbsp;jsem vám chtěl jenom připomenout, jak to&nbsp;asi bylo. Vy&nbsp;jste chtěl Bendu odstranit kvůli tomu skandálu s&nbsp;paní Grétou; paní Gréta už&nbsp;vyváděla tuze veřejně –“</span></p>
          <p class="chunk" data-nb-ref-number="73" data-nb-words="13" data-nb-chars="72"><span class="idea" data-nb-ref-number="73" id="idea73" data-nb-words="13" data-nb-chars="72">„Vy smradlavý žide,“ zaburácel muž v&nbsp;lenošce, „co vy&nbsp;si&nbsp;to&nbsp;dovolujete –“</span></p>
          <p class="chunk" data-nb-ref-number="74" data-nb-words="41" data-nb-chars="247"><span class="idea" data-nb-ref-number="74" id="idea74" data-nb-words="41" data-nb-chars="247">„Já se&nbsp;vás nebojím,“ řekl doktor Goldberg, narovnávaje si&nbsp;brýle, aby vypadal přísněji. „Na mne si, pane, nepřijdete, kdybyste byl sebebohatší. Čím mně můžete uškodit? Ledaže si&nbsp;u&nbsp;mne nedáte řezat slepé střevo; a&nbsp;já&nbsp;bych vám to, pane, ani neradil.“</span></p>
          <p class="chunk" data-nb-ref-number="75" data-nb-words="36" data-nb-chars="210"><span class="idea" data-nb-ref-number="75" id="idea75" data-nb-words="36" data-nb-chars="210">Muž ve&nbsp;stínu se&nbsp;dal do&nbsp;tichého smíchu. „Poslouchejte, člověče,“ řekl s&nbsp;jakousi veselostí, „kdybyste jen desetinu z&nbsp;toho, co&nbsp;jste mně tady nažvanil, bezpečně věděl, nešel byste s&nbsp;tím ke&nbsp;mně, ale na&nbsp;policii, že?“</span></p>
          <p class="chunk" data-nb-ref-number="76" data-nb-words="39" data-nb-chars="224"><span class="idea" data-nb-ref-number="76" id="idea76" data-nb-words="39" data-nb-chars="224">„To je&nbsp;právě to,“ řekl velmi vážně doktor Goldberg. „Pane, kdybych mohl jen desetinu dokázat, nebyl bych tady. Myslím, že&nbsp;se&nbsp;to&nbsp;nikdy nedokáže; ani to, že&nbsp;ten shnilý tulák byl Benda, se&nbsp;už&nbsp;nedokáže. Právě proto jsem přišel.“</span></p>
          <p class="chunk" data-nb-ref-number="77" data-nb-words="11" data-nb-chars="68"><span class="idea" data-nb-ref-number="77" id="idea77" data-nb-words="11" data-nb-chars="68">„Vyhrožovat, ne?“ hodil muž v&nbsp;lenošce a&nbsp;sahal po&nbsp;elektrickém zvonku.</span></p>
          <p class="chunk" data-nb-ref-number="78" data-nb-words="159" data-nb-chars="938"><span class="idea" data-nb-ref-number="78" id="idea78" data-nb-words="159" data-nb-chars="938">„Ne, ale strašit. Pane, vy&nbsp;jistě nemáte tuze citlivé svědomí, na&nbsp;to&nbsp;jste příliš bohatý. Ale to, že&nbsp;někdo jiný zná tu&nbsp;celou hrůzu, že&nbsp;někdo ví, že&nbsp;jste vrah, že&nbsp;váš bratr je&nbsp;vrah, že&nbsp;jste zavraždili herce Bendu, syna brusičova, komedianta, vy&nbsp;dva fabrikanti, pane, to&nbsp;do&nbsp;smrti poruší vaši velkopanskou rovnováhu. Pokud budu živ, vy&nbsp;dva nebudete mít pokoj. Pane, já&nbsp;bych vás chtěl vidět na&nbsp;šibenici; ale aspoň pokud budu živ, vás budu otravovat… Benda byl zlé zvíře; pane, já&nbsp;vím nejlíp, jak byl zlý, nadutý, cynický, nestoudný a&nbsp;co&nbsp;chcete; ale byl umělec. Všecky vaše miliony nevydají za&nbsp;toho opilého komedianta; se&nbsp;všemi svými miliony nesvedete ten královský pokyn ruky – tu&nbsp;vylhanou, a&nbsp;přece úžasnou velikost člověka –“ Doktor Goldberg spráskl zoufale ruce. „Jak jste to&nbsp;mohl udělat? Pane, vy&nbsp;nikdy nebudete mít pokoj, já&nbsp;vás nenechám zapomenout! Do&nbsp;smrti vám budu připomínat: Pamatujete se&nbsp;na&nbsp;herce Bendu? Pane, to&nbsp;byl umělec, slyšíte?“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_027.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>