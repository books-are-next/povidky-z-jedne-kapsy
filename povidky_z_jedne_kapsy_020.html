<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Případ Selvinův">
    <meta name="apple-mobile-web-app-capable" content="yes">
    <title>Případ Selvinův</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Povídky z jedné kapsy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky z jedné kapsy">
    <meta property="og:title" content="Povídky z jedné kapsy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Povídky z jedné kapsy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_z_jedne_kapsy_019.html">
    <link rel="next" href="./povidky_z_jedne_kapsy_021.html">
    <meta name="nb-order" content="16">
    <link rel="self" href="povidky_z_jedne_kapsy_020.html">
    <meta name="nb-identifier" content="capek-povidky-z-jedne-kapsy-8704e7d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2230" data-nb-chars="13114">
    <nav role="doc-toc">
      <ul class="plain section">
        <li><a href="povidky_z_jedne_kapsy_005.html">Předmluva</a></li>
        <li><a href="povidky_z_jedne_kapsy_006.html">Případ
            Dr. Mejzlíka</a></li>
        <li><a href="povidky_z_jedne_kapsy_007.html">Modrá chryzantéma</a></li>
        <li><a href="povidky_z_jedne_kapsy_008.html">Věštkyně</a></li>
        <li><a href="povidky_z_jedne_kapsy_009.html">Jasnovidec</a></li>
        <li><a href="povidky_z_jedne_kapsy_010.html">Tajemství písma</a></li>
        <li><a href="povidky_z_jedne_kapsy_011.html">Naprostý důkaz</a></li>
        <li><a href="povidky_z_jedne_kapsy_012.html">Experiment profesora Rousse</a></li>
        <li><a href="povidky_z_jedne_kapsy_013.html">Ztracený dopis</a></li>
        <li><a href="povidky_z_jedne_kapsy_014.html">Ukradený spis 139/VII, odd. C</a></li>
        <li><a href="povidky_z_jedne_kapsy_015.html">Muž, který se nelíbil</a></li>
        <li><a href="povidky_z_jedne_kapsy_016.html">Básník</a></li>
        <li><a href="povidky_z_jedne_kapsy_017.html">Případy pana Janíka</a></li>
        <li><a href="povidky_z_jedne_kapsy_018.html">Pád rodu Votických</a></li>
        <li><a href="povidky_z_jedne_kapsy_019.html">Rekord</a></li>
        <li><a href="povidky_z_jedne_kapsy_020.html">Případ Selvinův</a></li>
        <li><a href="povidky_z_jedne_kapsy_021.html">Šlépěje</a></li>
        <li><a href="povidky_z_jedne_kapsy_022.html">Kupon</a></li>
        <li><a href="povidky_z_jedne_kapsy_023.html">Oplatkův konec</a></li>
        <li><a href="povidky_z_jedne_kapsy_024.html">Poslední soud</a></li>
        <li><a href="povidky_z_jedne_kapsy_025.html">Zločin v chalupě</a></li>
        <li><a href="povidky_z_jedne_kapsy_026.html">Zmizení herce Bendy</a></li>
        <li><a href="povidky_z_jedne_kapsy_027.html">Vražedný útok</a></li>
        <li><a href="povidky_z_jedne_kapsy_028.html">Propuštěný</a></li>
        <li><a href="povidky_z_jedne_kapsy_029.html">Zločin na poště</a></li>
        <li><a href="povidky_z_jedne_kapsy_030.html">Ediční poznámka</a></li>
        <li><a href="povidky_z_jedne_kapsy_031.html">Život
            a doba spisovatele
            Karla Čapka v datech</a></li>
        <li><a href="povidky_z_jedne_kapsy_032.html">První vydání knih Karla Čapka</a></li>
        <li><a href="povidky_z_jedne_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="15"><span class="idea" data-nb-ref-number="1" id="idea1" data-nb-words="2" data-nb-chars="15">Případ Selvinův</span></h1>
        <section>
          <p class="chunk" data-nb-ref-number="2" data-nb-words="156" data-nb-chars="891"><span class="idea" data-nb-ref-number="2" id="idea2" data-nb-words="156" data-nb-chars="891">„Hm, můj největší úspěch, totiž úspěch, který mně udělal největší radost –,“ vzpomínal starý mistr Leonard Unden, veliký básník, laureát Nobelovy ceny a&nbsp;tak dále. „Mladí přátelé, v&nbsp;mém věku už&nbsp;člověk nedá na&nbsp;ty&nbsp;vavříny, ovace, milenky a&nbsp;jiné takové nesmysly, jmenovitě když už&nbsp;jsou dávno tytam. Pokud je&nbsp;člověk mlád, těší se&nbsp;ze&nbsp;všeho, a&nbsp;byl by&nbsp;osel, kdyby to&nbsp;nedělal; jenže dokud je&nbsp;mlád, nemá na&nbsp;to, aby se&nbsp;z&nbsp;něčeho těšil. Vlastně by&nbsp;měl život postupovat obráceně; nejdřív by&nbsp;měl být člověk stár a&nbsp;dělat plnou a&nbsp;záslužnou práci, protože se&nbsp;k&nbsp;jinému nehodí; teprve nakonec by&nbsp;měl dospět mladosti, aby užíval plodů svého dlouhého života. Tak vidíte starce, už&nbsp;se&nbsp;zapovídal. O&nbsp;čem jsem to&nbsp;chtěl mluvit? Aha, co&nbsp;byl můj největší úspěch. Poslouchejte, to&nbsp;nebylo žádné z&nbsp;mých dramat a&nbsp;žádná z&nbsp;mých knížek – ačkoliv byl čas, kdy se&nbsp;mé&nbsp;knížky opravdu četly; můj největší úspěch byl případ Selvinův.</span></p>
          <p class="chunk" data-nb-ref-number="3" data-nb-words="76" data-nb-chars="412"><span class="idea" data-nb-ref-number="3" id="idea3" data-nb-words="76" data-nb-chars="412">Nu&nbsp;ovšem, vy&nbsp;už&nbsp;ani dobře nevíte, oč&nbsp;šlo; vždyť už&nbsp;je&nbsp;tomu dvacet šest, nebo ne, dvacet devět let. Tedy je&nbsp;tomu dvacet devět let, co&nbsp;jednoho božího dne ke&nbsp;mně přišla taková bělovlasá, droboučká paní v&nbsp;černých šatech; a&nbsp;dříve než jsem se&nbsp;jí&nbsp;mohl se&nbsp;svou tehdy velmi oceňovanou přívětivostí zeptat, co&nbsp;vlastně chce, bums, klečela přede mnou na&nbsp;zemi a&nbsp;dala se&nbsp;do&nbsp;pláče; já&nbsp;nevím, já&nbsp;vám nemohu vidět ženskou plakat.</span></p>
          <p class="chunk" data-nb-ref-number="4" data-nb-words="32" data-nb-chars="185"><span class="idea" data-nb-ref-number="4" id="idea4" data-nb-words="32" data-nb-chars="185">Pane, řekla ta&nbsp;maminka, když jsem ji&nbsp;trochu upokojil, vy&nbsp;jste básník; pro vaši lásku k&nbsp;člověku vás zapřísahám, zachraňte mého syna! Jistě jste četl v&nbsp;novinách o&nbsp;případu Franka Selvina –</span></p>
          <p class="chunk" data-nb-ref-number="5" data-nb-words="230" data-nb-chars="1372"><span class="idea" data-nb-ref-number="5" id="idea5" data-nb-words="230" data-nb-chars="1372">Myslím, že&nbsp;jsem tehdy vypadal asi jako vousaté nemluvně; četl jsem sice noviny, ale žádného případu Franka Selvina jsem si&nbsp;nevšiml. Tedy pokud jsem jí&nbsp;v&nbsp;tom štkaní a&nbsp;kvílení rozuměl, byla věc ta: Její jediný syn, dvaadvacetiletý Frank Selvin, byl právě odsouzen doživotně do&nbsp;těžkého žaláře, protože prý v&nbsp;loupežném úmyslu zavraždil svou tetu Sofii; v&nbsp;očích poroty bylo přitěžující okolností, že&nbsp;se&nbsp;k&nbsp;svému činu nepřiznal. Vždyť on&nbsp;je&nbsp;nevinen, pane, úpěla paní Selvinová, já&nbsp;vám přísahám, že&nbsp;je&nbsp;nevinen! Toho nešťastného večera mi&nbsp;řekl: Maminko, mě&nbsp;bolí hlava, já&nbsp;se&nbsp;půjdu projít za&nbsp;město. Pane, proto nemůže dokázat své alibi! Kdopak si&nbsp;v&nbsp;noci všimne mladého hocha, i&nbsp;kdyby ho&nbsp;náhodou potkal? Můj Frantík byl trochu lehkomyslný chlapec; ale vy&nbsp;jste byl také mlád; považte, pane, že&nbsp;mu&nbsp;je&nbsp;teprve dvaadvacet let! Copak je&nbsp;možné takhle zničit celý život mladého člověka? A&nbsp;tak dále. Poslyšte, kdybyste viděli tu&nbsp;zlomenou bělovlasou maminku, tak byste poznali, co&nbsp;jsem tehdy poznal já: že&nbsp;jedno z&nbsp;nejstrašnějších utrpení je&nbsp;bezmocná soustrast. Nu, co&nbsp;vám budu povídat: nakonec jsem jí&nbsp;přísahal, že&nbsp;vynaložím všechno a&nbsp;nepřestanu, dokud v&nbsp;té&nbsp;věci nezjednám jasno; a&nbsp;že&nbsp;věřím v&nbsp;nevinu jejího syna. Za&nbsp;to&nbsp;slovo mně chtěla líbat ruce. Když mně chudák stará žehnala, byl bych málem sám před ní&nbsp;klekl. To&nbsp;víte, jak hloupý obličej dělá člověk, když mu&nbsp;někdo tak děkuje jako Pánubohu.</span></p>
          <p class="chunk" data-nb-ref-number="6" data-nb-words="132" data-nb-chars="837"><span class="idea" data-nb-ref-number="6" id="idea6" data-nb-words="132" data-nb-chars="837">Dobrá, tedy od&nbsp;té&nbsp;chvíle jsem udělal případ Franka Selvina svou věcí. Nejdřív jsem ovšem prostudoval akta procesu. Poslouchejte, tak šlampácký proces jsem jakživ neviděl; to&nbsp;byl prostě justiční skandál. Případ byl vlastně docela jednoduchý: Jedné noci slyšela služka dotyčné tety Sofie, nějaká Anna Solarová, duševně méněcenná, padesátiletá, že&nbsp;někdo chodí u&nbsp;slečinky, totiž u&nbsp;tety Sofie, po&nbsp;pokoji. Šla se&nbsp;tedy podívat, proč slečinka nespí, a&nbsp;když vešla do&nbsp;ložnice, viděla okno dokořán a&nbsp;jak nějaká mužská postava skáče z&nbsp;okna do&nbsp;zahrady. Tu&nbsp;ta&nbsp;ženská ztropila děsný křik; a&nbsp;když přišli sousedé se&nbsp;světlem, našli na&nbsp;zemi slečnu Sofii uškrcenou jejím vlastním ručníkem; prádelník, kde schovávala své peníze, byl otevřen a&nbsp;prádlo zčásti vyházeno; peníze tam zůstaly – patrně v&nbsp;tu&nbsp;chvíli služka vraha vyrušila. To&nbsp;byla tedy materia facti<sup id="fnref:1"><a href="#fn:1" class="footnote-ref" role="doc-noteref">1</a></sup>.</span></p>
          <p class="chunk" data-nb-ref-number="7" data-nb-words="112" data-nb-chars="612"><span class="idea" data-nb-ref-number="7" id="idea7" data-nb-words="112" data-nb-chars="612">Druhého dne byl zatčen Frank Selvin. Ta&nbsp;služka totiž vypověděla, že&nbsp;poznala mladého pána, když skákal z&nbsp;okna. Bylo zjištěno, že&nbsp;v&nbsp;tu&nbsp;hodinu nebyl doma: vrátil se&nbsp;domů asi za&nbsp;půl hodiny potom a&nbsp;šel rovnou do&nbsp;postele. Dále vyšlo najevo, že&nbsp;ten hloupý kluk měl nějaké dluhy. Dále se&nbsp;našla klepna, která důležitě vypověděla, že&nbsp;se&nbsp;jí&nbsp;nějaký den před vraždou teta Sofi s&nbsp;něčím svěřila: prý byl u&nbsp;ní&nbsp;synovec Frank s&nbsp;prosíkem, aby mu&nbsp;půjčila pár stovek; když odmítla – byla totiž strašně lakomá –, řekl prý Frank: Teto, dejte si&nbsp;pozor, něco se&nbsp;stane, to&nbsp;bude svět koukat. – Tedy to&nbsp;bylo všechno, pokud se&nbsp;týkalo Franka.</span></p>
          <p class="chunk" data-nb-ref-number="8" data-nb-words="158" data-nb-chars="934"><span class="idea" data-nb-ref-number="8" id="idea8" data-nb-words="158" data-nb-chars="934">A&nbsp;teď si&nbsp;vezměte proces: trval všeho všudy půl dne. Frank Selvin prostě tvrdil, že&nbsp;je&nbsp;nevinen, že&nbsp;byl na&nbsp;procházce, pak šel rovnou domů a&nbsp;spal. Žádný ze&nbsp;svědků nebyl podroben křížovému výslechu. Advokát Frankův – to&nbsp;se&nbsp;rozumí ex&nbsp;offo, protože paní Selvinová na&nbsp;lepšího advokáta peníze neměla – byl takový starý dobrák a&nbsp;idiot, který se&nbsp;omezil na&nbsp;to, že&nbsp;upozorňoval na&nbsp;mládí svého nerozvážného klienta a&nbsp;se&nbsp;slzami v&nbsp;očích prosil velkodušné porotce o&nbsp;shovívavost. Ani státní žalobce si&nbsp;nedal mnoho práce; hřímal na&nbsp;porotce, že&nbsp;právě před procesem Franka Selvina vynesli dva osvobozující rozsudky; kam prý by&nbsp;se&nbsp;lidská společnost řítila, kdyby každý zločin došel ochrany v&nbsp;laxní blahovůli a&nbsp;mírnosti soudců z&nbsp;lidu? – Zdá se&nbsp;tedy, že&nbsp;porotci tento argument uznali a&nbsp;chtěli dát najevo, že&nbsp;se&nbsp;nesmí hřešit na&nbsp;jejich blahovůli a&nbsp;mírnost; prostě rozhodli jedenácti hlasy, že&nbsp;Frank Selvin je&nbsp;vinen zločinem vraždy. Tak, to&nbsp;byl ten celý případ.</span></p>
          <p class="chunk" data-nb-ref-number="9" data-nb-words="127" data-nb-chars="799"><span class="idea" data-nb-ref-number="9" id="idea9" data-nb-words="127" data-nb-chars="799">Poslyšte, když jsem tyhle věci zjišťoval, já&nbsp;byl přímo zoufalý; ve&nbsp;mně se&nbsp;všechno vařilo, ačkoliv nejsem právník, nebo snad právě proto, že&nbsp;nejsem právník. Jen si&nbsp;to&nbsp;představte: korunní svědkyně je&nbsp;duševně méněcenná; nadto je&nbsp;jí&nbsp;skoro padesát let, tedy je&nbsp;patrně v&nbsp;klimakteriu, což ovšem případně snižuje její věrohodnost. Tu&nbsp;postavu v&nbsp;okně viděla v&nbsp;noci; jak jsem později zjistil, byla teplá, ale velmi tmavá noc; ta&nbsp;ženská nemohla tedy toho člověka poznat ani s&nbsp;přibližnou určitostí. Potmě nerozeznáte přesně ani velikost člověka; to&nbsp;jsem sám na&nbsp;sobě důkladně přezkoušel. A&nbsp;ještě ke&nbsp;všemu ta&nbsp;ženská mladého pána, totiž Franka Selvina, přímo hystericky nenáviděla, protože prý se&nbsp;jí&nbsp;posmíval; říkal jí&nbsp;totiž běloloktá Hébé, což dotyčná Anna Solarová z&nbsp;jakési příčiny považovala za&nbsp;smrtelnou urážku.</span></p>
          <p class="chunk" data-nb-ref-number="10" data-nb-words="105" data-nb-chars="671"><span class="idea" data-nb-ref-number="10" id="idea10" data-nb-words="105" data-nb-chars="671">Druhá věc: Teta Sofie nenáviděla svou sestru, paní Selvinovou, a&nbsp;vlastně spolu nemluvily; ta&nbsp;stará panna nemohla přijít Frankově mamince ani na&nbsp;jméno. Říkala-li teta Sofie, že&nbsp;jí&nbsp;Frank nějak vyhrožoval, mohlo to&nbsp;docela dobře patřit mezi ty&nbsp;staropanenské jedovatosti, které si&nbsp;vymýšlela, aby ponížila svou sestru. Pokud se&nbsp;týče Franka, byl to&nbsp;průměrně nadaný hoch; byl písařem v&nbsp;nějaké kanceláři, měl dívku, které psal sentimentální dopisy a&nbsp;špatné verše, a&nbsp;upadl do&nbsp;dluhů, jak se&nbsp;říká, bez vlastní viny; totiž protože se&nbsp;ze&nbsp;sentimentality ožíral. Jeho maminka byla dokonalá a&nbsp;ubohá osoba, sžíraná rakovinou, chudobou a&nbsp;lítostí. Tedy tak vypadaly věci při bližším pohledu.</span></p>
          <p class="chunk" data-nb-ref-number="11" data-nb-words="197" data-nb-chars="1215"><span class="idea" data-nb-ref-number="11" id="idea11" data-nb-words="197" data-nb-chars="1215">Kdepak, vy&nbsp;neznáte má&nbsp;tehdejší junácká léta; když jsem byl v&nbsp;ráži, já&nbsp;jsem se&nbsp;necítil. Tehdy jsem napsal do&nbsp;novin sérii článků pod názvem Případ Franka Selvina; bod za&nbsp;bodem jsem ukazoval nevěrohodnost svědků, hlavně korunní svědkyně; analyzoval jsem rozpory ve&nbsp;svědectvích a&nbsp;zaujatost některých výpovědí; dokázal jsem absurdnost toho, že&nbsp;by&nbsp;korunní svědkyně mohla poznat pachatele; demonstroval jsem naprostou neschopnost předsedy soudu a&nbsp;hrubou demagogii plaidoyeru<sup id="fnref:2"><a href="#fn:2" class="footnote-ref" role="doc-noteref">2</a></sup> státního zástupce. Ale to&nbsp;mně nestačilo; když už&nbsp;jsem byl v&nbsp;tom, začal jsem útočit na&nbsp;celou justici, na&nbsp;trestní řád, na&nbsp;instituci porot, na&nbsp;celý netečný a&nbsp;sobecký společenský řád. Neptejte se, jaký z&nbsp;toho byl poprask; tehdy už&nbsp;jsem měl nějaké jméno, mladý svět stál za&nbsp;mnou; jednoho večera byly dokonce demonstrace před budovou soudu. Tehdy ke&nbsp;mně přiběhl ten advokát mladého Selvina a&nbsp;lomil rukama, co&nbsp;prý jsem to&nbsp;provedl; že&nbsp;on&nbsp;přece podal zmateční stížnost a&nbsp;odvolání a&nbsp;že&nbsp;by&nbsp;Selvinův trest byl jistě snížen na&nbsp;nějakých pár let vězení; ale teď že&nbsp;vyšší instance nemůže ustoupit teroru ulice, a&nbsp;proto zamítne všechny jeho rekurzy<sup id="fnref:3"><a href="#fn:3" class="footnote-ref" role="doc-noteref">3</a></sup>. Řekl jsem tomu ctihodnému právníkovi, že&nbsp;už&nbsp;mně nejde jen o&nbsp;Selvinův případ; že&nbsp;mně jde o&nbsp;pravdu a&nbsp;spravedlnost.</span></p>
          <p class="chunk" data-nb-ref-number="12" data-nb-words="139" data-nb-chars="836"><span class="idea" data-nb-ref-number="12" id="idea12" data-nb-words="139" data-nb-chars="836">Ten advokát měl pravdu; rekurzy byly zamítnuty, ale předseda soudu byl dán na&nbsp;penzi. Lidé zlatí, tehdy teprve jsem se&nbsp;do&nbsp;věci zažral; vidíte, i&nbsp;dnes bych řekl, že&nbsp;to&nbsp;byl svatý boj o&nbsp;spravedlnost. Hleďte, mnoho věcí se&nbsp;od&nbsp;té&nbsp;doby zlepšilo; přiznejte mně, starci, že&nbsp;mám na&nbsp;tom svůj trošek zásluhy. Selvinův případ přešel do&nbsp;světového tisku; řečnil jsem dělníkům v&nbsp;hospodách a&nbsp;delegátům celého světa na&nbsp;mezinárodních kongresech. ,Napravte Selvinův případ‘, to&nbsp;byl svého času stejně mezinárodní výkřik jako třeba ,Odzbrojte‘ nebo ,Votes for Women‘. Pokud šlo o&nbsp;mne, byl to&nbsp;boj jedince proti státu; ale za&nbsp;mnou bylo mládí. Když zemřela Selvinova maminka, sedmnáct tisíc lidí šlo za&nbsp;rakví té&nbsp;vyschlé a&nbsp;maličké paní, a&nbsp;já&nbsp;jsem mluvil nad otevřeným hrobem, jako jsem nemluvil nikdy v&nbsp;životě; bůhví, přátelé, strašná a&nbsp;podivná věc je&nbsp;inspirace.</span></p>
          <p class="chunk" data-nb-ref-number="13" data-nb-words="73" data-nb-chars="385"><span class="idea" data-nb-ref-number="13" id="idea13" data-nb-words="73" data-nb-chars="385">Sedm let jsem vedl ten boj; a&nbsp;ten boj udělal mne. To&nbsp;nebyly mé&nbsp;knihy, ale Selvinův případ, co&nbsp;mně získalo to&nbsp;jisté světové jméno. – Já&nbsp;vím, říkají mně Hlas Svědomí, Rytíř Pravdy nebo jak ještě; něco z&nbsp;toho bude i&nbsp;na&nbsp;mém náhrobním kameni. Jistě tak nějakých čtrnáct let po&nbsp;mé&nbsp;smrti se&nbsp;bude ve&nbsp;školních čítankách psát, jak básník Leonard Unden bojoval za&nbsp;pravdu; pak se&nbsp;i&nbsp;na&nbsp;to&nbsp;zapomene.</span></p>
          <p class="chunk" data-nb-ref-number="14" data-nb-words="116" data-nb-chars="681"><span class="idea" data-nb-ref-number="14" id="idea14" data-nb-words="116" data-nb-chars="681">Sedmého roku zemřela korunní svědkyně Anna Solarová; před smrtí se&nbsp;vyzpovídala a&nbsp;s&nbsp;pláčem se&nbsp;přiznala, že&nbsp;ji&nbsp;tíží svědomí; že&nbsp;tehdy u&nbsp;soudu křivě přísahala; že&nbsp;nemůže říci po&nbsp;pravdě, že&nbsp;by&nbsp;ten vrah v&nbsp;okně byl Frank Selvin. Ten dobrák páter s&nbsp;tím přijel ke&nbsp;mně; tehdy už&nbsp;jsem měl lepší rozum o&nbsp;běhu světa, a&nbsp;proto jsem nešel s&nbsp;věcí do&nbsp;novin, nýbrž poslal jsem milého faráře k&nbsp;soudu. Do&nbsp;týdne byla nařízena restituce procesu Franka Selvina. Do&nbsp;měsíce stál Frank Selvin znovu před porotou; nejlepší advokát zadarmo rozdrtil žalobu v&nbsp;prach; nato povstal státní zástupce a&nbsp;doporučil porotcům, aby Franka Selvina osvobodili. A&nbsp;porotci rozhodli dvanácti hlasy, že&nbsp;je&nbsp;Frank Selvin nevinen.</span></p>
          <p class="chunk" data-nb-ref-number="15" data-nb-words="56" data-nb-chars="323"><span class="idea" data-nb-ref-number="15" id="idea15" data-nb-words="56" data-nb-chars="323">Ano, to&nbsp;tedy byl největší triumf mého života. Žádný úspěch mně nedal tak čisté uspokojení – –&nbsp; a&nbsp;zároveň takový jakýsi pocit prázdnoty; abych řekl pravdu, trochu mně začal Selvinův případ chybět – zůstala mně po&nbsp;něm jaksi mezera. To&nbsp;bylo den po&nbsp;procesu. Najednou přijde holka a&nbsp;povídá, že&nbsp;chce se&nbsp;mnou mluvit nějaký člověk.</span></p>
          <p class="chunk" data-nb-ref-number="16" data-nb-words="53" data-nb-chars="302"><span class="idea" data-nb-ref-number="16" id="idea16" data-nb-words="53" data-nb-chars="302">Já&nbsp;jsem Frank Selvin, řekl ten člověk a&nbsp;zůstal stát ve&nbsp;dveřích; a&nbsp;mně bylo – já&nbsp;nevím, jak bych vám to&nbsp;řekl; pocítil jsem jakési zklamání, že&nbsp;ten můj Selvin vypadá jako… řekněme jako losový agent: trochu obtloustlý a&nbsp;bledý, se&nbsp;začínající pleší, mírně opocený a&nbsp;nesmírně všední; krom toho páchnul pivem.</span></p>
          <p class="chunk" data-nb-ref-number="17" data-nb-words="44" data-nb-chars="259"><span class="idea" data-nb-ref-number="17" id="idea17" data-nb-words="44" data-nb-chars="259">Slovutný mistře, koktal Frank Selvin (představte si, řekl mi&nbsp;,slovutný mistře!‘, já&nbsp;bych ho&nbsp;kopnul!), já&nbsp;vám jdu poděkovat… jako svému největšímu dobrodinci. – Zdálo se, že&nbsp;se&nbsp;tomu učil zpaměti. – Vám vděčím za&nbsp;svůj celý život. Všechna slova díků jsou slabá –</span></p>
          <p class="chunk" data-nb-ref-number="18" data-nb-words="22" data-nb-chars="114"><span class="idea" data-nb-ref-number="18" id="idea18" data-nb-words="22" data-nb-chars="114">Ale prosím vás, řekl jsem mu&nbsp;honem, to&nbsp;byla má&nbsp;povinnost; když jsem si&nbsp;jednou byl jist, že&nbsp;vás odsoudili nevinně –</span></p>
          <p class="chunk" data-nb-ref-number="19" data-nb-words="19" data-nb-chars="120"><span class="idea" data-nb-ref-number="19" id="idea19" data-nb-words="19" data-nb-chars="120">Frank Selvin potřásl hlavou. Mistře, řekl truchlivě, já&nbsp;bych nechtěl svému dobrodinci lhát; já&nbsp;jsem totiž tu&nbsp;babu zabil.</span></p>
          <p class="chunk" data-nb-ref-number="20" data-nb-words="12" data-nb-chars="65"><span class="idea" data-nb-ref-number="20" id="idea20" data-nb-words="12" data-nb-chars="65">Tak u&nbsp;všech všudy, vyletěl jsem, proč jste to&nbsp;neřekl před soudem?</span></p>
          <p class="chunk" data-nb-ref-number="21" data-nb-words="8" data-nb-chars="43"><span class="idea" data-nb-ref-number="21" id="idea21" data-nb-words="8" data-nb-chars="43">Frank Selvin se&nbsp;mi&nbsp;podíval vyčítavě do&nbsp;očí.</span></p>
          <p class="chunk" data-nb-ref-number="22" data-nb-words="13" data-nb-chars="72"><span class="idea" data-nb-ref-number="22" id="idea22" data-nb-words="13" data-nb-chars="72">Mistře, řekl, na&nbsp;to&nbsp;přece mám právo; obžalovaný má&nbsp;právo zapírat, no&nbsp;ne?</span></p>
          <p class="chunk" data-nb-ref-number="23" data-nb-words="17" data-nb-chars="81"><span class="idea" data-nb-ref-number="23" id="idea23" data-nb-words="17" data-nb-chars="81">Přiznám se&nbsp;vám, že&nbsp;jsem byl zdrcen. Co&nbsp;tedy ode mne chcete? vyjel jsem si&nbsp;na&nbsp;něj.</span></p>
          <p class="chunk" data-nb-ref-number="24" data-nb-words="30" data-nb-chars="183"><span class="idea" data-nb-ref-number="24" id="idea24" data-nb-words="30" data-nb-chars="183">Já&nbsp;vám jdu, mistře, jen poděkovat za&nbsp;vaši šlechetnost, mluvil pan Selvin smutným hlasem, který patrně považoval za&nbsp;dojatý. I&nbsp;mé&nbsp;matičky jste se&nbsp;ujal. Bůh vám žehnej, ušlechtilý pěvče!</span></p>
          <p class="chunk" data-nb-ref-number="25" data-nb-words="113" data-nb-chars="644"><span class="idea" data-nb-ref-number="25" id="idea25" data-nb-words="113" data-nb-chars="644">Jděte, zařval jsem bez sebe; chlap letěl ze&nbsp;schodů jako střelený. Za&nbsp;tři neděle mě&nbsp;zastavil na&nbsp;ulici; byl trochu opilý. Nemohl jsem se&nbsp;ho&nbsp;zbavit; dlouho jsem nechápal, co&nbsp;chce, až&nbsp;mně to&nbsp;vyložil, drže si&nbsp;mě&nbsp;za&nbsp;knoflík. Prý jsem mu&nbsp;to&nbsp;pokazil; kdybych prý nebyl tak o&nbsp;jeho případu psal, byl by&nbsp;odvolací soud přál sluchu zmateční stížnosti jeho advokáta, a&nbsp;on, pan Selvin, by&nbsp;nemusel sedm let nevinně sedět; abych tedy prý vzal aspoň zřetel na&nbsp;jeho stísněné postavení, které jsem zavinil tím, že&nbsp;jsem se&nbsp;vložil do&nbsp;jeho procesu – Zkrátka musel jsem mu&nbsp;strčit nějakou stovku. Bůh vám žehnej, dobrodinče, řekl nakonec pan Selvin se&nbsp;zarosenýma očima.</span></p>
          <p class="chunk" data-nb-ref-number="26" data-nb-words="49" data-nb-chars="261"><span class="idea" data-nb-ref-number="26" id="idea26" data-nb-words="49" data-nb-chars="261">Podruhé přišel výhrůžněji. Já&nbsp;prý jsem si&nbsp;na&nbsp;jeho případu pomohl; prý jsem si&nbsp;získal slávu jen tím, že&nbsp;jsem ho&nbsp;hájil, a&nbsp;jak on&nbsp;k&nbsp;tomu přijde, aby z&nbsp;toho nic neměl? Nemohl jsem ho&nbsp;nijak přesvědčit, že&nbsp;mu&nbsp;nejsem dlužen cosi jako provizi; prostě platil jsem znovu.</span></p>
          <p class="chunk" data-nb-ref-number="27" data-nb-words="84" data-nb-chars="478"><span class="idea" data-nb-ref-number="27" id="idea27" data-nb-words="84" data-nb-chars="478">Od&nbsp;té&nbsp;doby se&nbsp;u&nbsp;mne objevoval spíše v&nbsp;kratších přestávkách; sedl si&nbsp;na&nbsp;sofa a&nbsp;vzdychal, že&nbsp;trpí výčitkami svědomí za&nbsp;to, že&nbsp;tu&nbsp;babu odkrouhnul. Já&nbsp;se&nbsp;jdu udat, mistře, říkal zasmušile, ale pro vás to&nbsp;bude světová ostuda. Tak já&nbsp;nevím, jak bych došel klidu. – Poslouchejte, tyhle výčitky svědomí musejí být strašlivá věc, mám-li soudit podle toho, co&nbsp;jsem se&nbsp;tomu chlapovi naplatil, aby je&nbsp;mohl dále snášet. Nakonec jsem mu&nbsp;koupil lístek do&nbsp;Ameriky; došel-li tam klidu, to&nbsp;nevím.</span></p>
          <p class="chunk" data-nb-ref-number="28" data-nb-words="32" data-nb-chars="187"><span class="idea" data-nb-ref-number="28" id="idea28" data-nb-words="32" data-nb-chars="187">Tak to&nbsp;byl ten největší úspěch mého života; mladí přátelé, až&nbsp;budete psát nekrolog na&nbsp;Leonarda Undena, napište, že&nbsp;Selvinovým případem se&nbsp;vryl zlatým písmem a&nbsp;tak dále; buď mu&nbsp;věčný dík.“</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="29" data-nb-words="8" data-nb-chars="48"><span class="idea" data-nb-ref-number="29" id="idea29" data-nb-words="8" data-nb-chars="48"><p>Materia facti (lat.) – skutečnost. <em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
            <li id="fn:2" role="doc-endnote" class="chunk" data-nb-ref-number="30" data-nb-words="8" data-nb-chars="49"><span class="idea" data-nb-ref-number="30" id="idea30" data-nb-words="8" data-nb-chars="49"><p>Plaidoyer (franc.) – závěrečná řeč. <em>Pozn. red.</em> <a href="#fnref:2" class="footnote-backref" role="doc-backlink">↩︎</a></p></span></li>
            <li id="fn:3" role="doc-endnote" class="chunk" data-nb-ref-number="31" data-nb-words="7" data-nb-chars="40"><span class="idea" data-nb-ref-number="31" id="idea31" data-nb-words="7" data-nb-chars="40"><p>Rekurzy (lat.) – odvolání. <em>Pozn. red.</em> <a href="#fnref:3" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>