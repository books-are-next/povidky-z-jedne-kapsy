<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Povídky z jedné kapsy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">Případy pana Janíka</h2>
<p class="mlptextbez1radku">Ten pan Janík není ani dr. Janík z ministerstva, ani
ten Janík, co zastřelil statkáře Jirsu, ani ten senzál Janík, o kterém se říká,
že udělal sérii tří set dvaceti šesti karambolů, nýbrž pan Janík, šéf firmy
Janík a Holeček, velkoobchod s papírem a celulózou; on je to takový slušný a trochu
menší pán, co kdysi chodil za slečnou Severovou a pak už se z desperace<a href="../Text/povidky_z_jedne_kapsy_033.html#_ftn2" title="" class="pcalibre pcalibre1 calibre3" id="_ftnref2"><span class="msofootnotereference"><span class="calibre12"><span class="msofootnotereference"><span class="calibre13">[2]</span></span></span></span></a>
neoženil; zkrátka takřečený papírník Janík, aby nebylo mýlky.</p>

<p class="mlptext">Tedy ten pan Janík se dostal k těm věcem čirou náhodou, a sice
někde na Sázavě, kde býval na letním bytě; to bylo tehdy, když hledali mrtvolu
té Růženy Regnerové, co ji zavraždil její ženich Jindřich Bašta, polil nebožku
petrolejem, spálil a zahrabal v lese. Bašta byl sice usvědčen, že Růženu zabil,
ale její tělo nebo kosti nemohli nalézt; devět dní už chodili četníci po
lesích, jak je Bašta vodil a ukazoval jim, tuhle nebo tamhle to bylo, hrabali a
kopali, ale nikde nic. Bylo zřejmo, že uštvaný Bašta je svádí ze správné stopy
nebo hledí získat čas. Byl to mládenec ze slušné a zámožné rodiny, ten Jindřich
Bašta, ale nejspíš mu doktor nějak zmáčkl kleštěmi hlavu, nežli přišel na svět,
zkrátka nebylo to s ním jaksi v pořádku; takový zvrhlý a divný člověk to byl.
Tedy devět dní vodil četníky po lesích, bledý jako strašidlo, s očima
těkajícíma nystagmem<a href="../Text/povidky_z_jedne_kapsy_033.html#_ftn3" title="" class="pcalibre pcalibre1 calibre3" id="_ftnref3"><span class="msofootnotereference"><span class="calibre12"><span class="msofootnotereference"><span class="calibre13">[3]</span></span></span></span></a>
hrůzy, trapno se na něho podívat. Četníci se s ním brodili borůvčím a morastem,
zuřiví už, div nekousali, a mysleli si, bestie, my tě utaháme tak, že nás tam
nakonec přece jen dovedeš! Bašta, stěží se vleka vysílením, klesl kdekoliv na
zem a chraptěl: „Tady, tady jsem ji zahrabal!“</p>

<p class="mlptext">„Vstaň, Bašto,“ zařval na něho četník. „Tady to nebylo! Dál!“</p>

<p class="mlptext">Bašta se potácivě zvedl a pletl nohama o kousek cesty dál,
pokud se zase nezhroutil únavou. Tedy takový průvod to byl: čtyři četníci, dva
civilní, pár hajných a strejci s motykami; a křečovitě se posunující, zsinalý
vrak člověka, Jindřich Bašta.</p>

<p class="mlptext">Pan Janík se znal s četníky z hospody; následkem toho směl
chodit po lesích s tím tragickým průvodem, aniž se na něho někdo utrhl, že tu
nemá co dělat. Mimoto nosil s sebou krabičky se sardinkami, salám, koňak a jiné
takové věci, které přišly těm pánům vhod. Devátého dne už bylo zle, tak zle, že
pan Janík se rozhodoval: víckrát s sebou nepůjdu. Četníci už přímo štěkali
podrážděným vztekem, hajní prohlásili, že už toho mají dost a že mají jiné věci
na práci, strejci s motykami bručeli, že za tuhle rachotu je dvacet korun denně
málo, a zhroucen na zemi třásl se Jindřich Bašta křečovitými záchvěvy, už ani
neodpovídaje na křik a hartusení četníků. V tu bezradnou a pustou chvíli udělal
pan Janík věc, která jaksi nebyla v programu: klekl k Baštovi, strčil mu do
ruky housku se šunkou a řekl lítostivě: „Koukejte se, pane Bašto – no tak, pane
Bašto, slyšíte?“ Bašta zavyl a vypukl v pláč. „Já to najdu… já to najdu, pane,“
vzlykal a pokoušel se vstát; vtom už byl u něho jeden z tajných a zvedal ho
téměř něžně. „Jen se opřete, pane Bašto,“ domlouval mu, „pan Janík vás vezme z druhé
strany, tak. No tak, pane Bašto, teď ukážete panu Janíkovi, kde to bylo, že jo.“</p>

<p class="mlptext">Hodinu nato stál Jindřich Bašta, kouře cigaretu, nad mělkou
jamou, ze které vyčuhovala stehenní kost.</p>

<p class="mlptext">„To je tělo Růženy Regnerové?“ ptal se strážmistr Trnka
sevřeně.</p>

<p class="mlptext">„Je,“ řekl klidně Jindřich Bašta a sklepnul prstem popel z cigarety
do otevřené jámy. „Přejí si pánové ještě něco?“ –</p>

<p class="mlptext">„Víte, pane,“ kázal večer v hospodě strážmistr Trnka panu
Janíkovi, „vy jste psycholog, to se vám musí nechat. Na zdraví, pane! Chlap
změknul, jen jak jste mu řekl ,pane Bašto‘. Ten si potrpěl na čest, mizera
jeden! a my, my se s ním tahali – Prosím vás, jak jste poznal, že na něj ta
zdvořilost bude tak působit?“</p>

<p class="mlptext">„To,“ pravil hrdina dne skromně se zardívaje, „to bylo jen
tak, víte? Já, víte, já říkám každému ,pane‘. Totiž mně ho bylo líto, toho pana
Bašty, a tak jsem mu chtěl dát tu housku –“</p>

<p class="mlptext">„Instinkt,“ prohlásil strážmistr Trnka. „Tomu já říkám čuch a psychologie.
Na zdraví, pane Janík!! Vás je škoda, vy byste měl jít k nám –“</p>

<p class="mlphvezdicky">* * *</p>

<p class="mlptextbez1radku">Nějaký čas nato jel pan Janík nočním vlakem do
Bratislavy; byla tam valná hromada akcionářů nějaké slovenské papírny, a protože
pan Janík byl na ní hodně angažován, chtěl při tom být. „Musíte mne před
Bratislavou vzbudit,“ domlouval konduktérovi, „aby mě nezavezli až na hranice.“
Načež vlezl ve W. L. do lůžka, rád, že je v kupé sám, uložil se pěkně jako
nebožtík, chvilku uvažoval o různých obchodech a usnul. Ani nevěděl, kdy to
bylo, když konduktér otevřel kupé jakémusi pánovi, který se začal svlékat a vyšplhal
se do hořeního lůžka. Pan Janík v polosnu viděl ještě pár nohavic a bimbající
se neobyčejně chlupaté nohy, slyšel hekání člověka, který se zahrabává do
přikrývek, pak cvakl vypínač a byla zase rachotící tma. Panu Janíkovi se zdálo
to a ono, ponejvíce, že ho pronásledují jakési chlupaté nohy, a pak se probudil
tím, že bylo dlouhé ticho a že slyšel někoho venku volat: „Na shledanou v Žilině!“
I vyskočil z lůžka a podíval se oknem; viděl, že venku svítá, že vlak už stojí
na bratislavském nádraží a že ho konduktér zapomněl vzbudit. Pro samé leknutí
nezačal ani nadávat a v horečné rychlosti si navlékl přes pyžama kalhoty a ostatní
šatstvo, nastrkal do kapes svých pět švestek a vyskočil na peron ve chvíli, kdy
nádražní úředník už zvedl ruku k odjezdu vlaku.</p>

<p class="mlptext">„Uf,“ odplivl si pan Janík, zahrozil za odjíždějícím rychlíkem
pěstí a šel se na toaletu doobléci. Když konečně přerovnával obsah svých kapes,
strnul hrůzou: v náprsní kapse měl místo jedné tašky s penězi dvě. V té tlustší
z nich, která nebyla jeho, bylo šedesát nových československých pětisetkorun.
Byla to patrně tobolka jeho nočního spolucestujícího; ale jak se mu dostala do
kapsy, to si rozespalý pan Janík nedovedl za živého boha představit. Dobrá, to
se rozumí, nejdřív se sháněl po někom od policie, aby mu odevzdal tu cizí
tašku. Policie nechala pana Janíka chvíli umírat hladem a zatím telefonovala do
Galanty, aby tam oznámili cestujícímu na lůžku číslo 14, že jeho tobolka s penězi
je na policii v Bratislavě. Pak pan Janík musel udat své personálie a šel se
nasnídat. Potom ho hledal člověk od policie a ptal se ho, není-li to mejlka;
ten pán na lůžku číslo 14 totiž prohlásil, že žádné tobolky nepohřešuje. Pan
Janík musel jít znovu na policii a vykládat podruhé, jak k té tobolce přišel.
Zatím dva páni v civilu si těch šedesát bankovek někam odnesli, pan Janík musel
půl hodiny čekat mezi dvěma detektivy, načež ho odvedli k nějakému velkému
pánovi od policie.</p>

<p class="mlptext">„Pane,“ řekl ten pán, „právě telegrafujeme do Parkáň-Nány, aby
byl zadržen cestující na lůžku číslo 14. Můžete nám dát jeho přesný popis?“</p>

<p class="mlptext">Pan Janík nemohl říci o mnoho více, než že ten cestující měl
nápadně chlupaté nohy. Pán od policie tím nebyl příliš spokojen. „Ty bankovky
jsou totiž padělek,“ pravil náhle. „Musíte tu zůstat, až vás budeme
konfrontovat s tím spolucestujícím.“</p>

<p class="mlptext">Pan Janík v duchu proklínal konduktéra, který ho nevzbudil
včas a tím zavinil, že se panu Janíkovi v tom chvatu dostala do kapsy ta
zlořečená taška. Asi za hodinu došla z Parkáň-Nány depeše, že cestující na
lůžku číslo 14 vystoupil už v Nových Zámcích; kam šel nebo jel potom, není
zatím známo.</p>

<p class="mlptext">„Pane Janíku,“ řekl konečně ten vysoký pán od policie, „zatím
vás nebudeme zdržovat; my tu věc postoupíme do Prahy inspektoru Hruškovi, co je
přes tyhle falzifikáty; ale já vám řeknu, že to asi bude moc vážná věc. Vraťte
se co nejdřív do Prahy, a oni si vás tam zavolají. Zatím vám děkuju, že jste
tak šťastně kápl na ty padělky. Pane, to není jen tak náhoda.“</p>

<p class="mlptext">Sotva se pan Janík vrátil do Prahy, už ho volali na policejní
prezidium; tam ho přijal jeden ohromný a zavalitý pán, kterému všichni říkali
pane prezidente, a jeden žlutý a šlašitý člověk, který se jmenoval inspektor
Hruška. „Sedněte si, pane Janíku,“ pravil zavalitý pán a roztrhl pečetě na
malém balíčku. „Je tohle ta tobolka, co jste… eh, co jste našel ve své kapse na
bratislavském nádraží?“</p>

<p class="mlptext">„Je prosím,“ vydechl pan Janík.</p>

<p class="mlptext">Zavalitý pán přepočítal nové bankovky, které byly v té tašce. „Šedesát
kusů,“ řekl. „Všechny mají sérii 27 451. To číslo jsme už dostali signalizováno
z Chebu.“</p>

<p class="mlptext">Šlašitý člověk vzal do ruky jednu bankovku, zavřel oči a mnul
ji v prstech, načež k ní přičichnul. „Tak tyhle jsou ze Štýrského Hradce,“
řekl. „Ty ze Ženevy nejsou tak lepkavé.“</p>

<p class="mlptext">„Štýrský Hradec,“ opakoval zavalitý pán zamyšleně, „tam dělají
tyhle věci pro Pešť, že?“</p>

<p class="mlptext">Šlašitý člověk jenom mrknul. „To abych jel do Vídně,“ mínil. „Ale
vídeňská policie nám toho chlapa nevydá.“</p>

<p class="mlptext">„Hm,“ bručel zavalitý pán. „Pak ho k nám hleďte dostat jinak.
Kdyby to nešlo, tak jim řekněte, že jim za něj dáme Leberhardta. Šťastnou
cestu, Hruško. A vy, pane,“ pravil obraceje se k panu Janíkovi, „já ani nevím,
jak bych vám měl poděkovat. Vy jste ten, co našel tu holku Jindřicha Bašty, že?“</p>

<p class="mlptext">Pan Janík se zapálil. „To byla jen taková náhoda,“ řekl honem.
„Já skutečně… já jsem neměl nijak v úmyslu…“</p>

<p class="mlptext">„Máte šťastnou ruku,“ děl uznale zavalitý pán. „Pane Janíku,
to už je takový dar od pánaboha. Někdo po celý život nic nenajde, a jiný zrovna
klopýtne o nejlepší případy. Měl byste se dát k nám, pane Janíku.“</p>

<p class="mlptext">„To nejde,“ bránil se pan Janík. „Já… totiž já mám svůj
obchod… dobře prosperující… stará firma po dědečkovi…“</p>

<p class="mlptext">„Jak chcete,“ vzdychl veliký muž, „ale je vás škoda. Takové
zatracené štěstí hned tak někdo nemá. My se ještě uvidíme, pane Janíku.“</p>

<p class="mlphvezdicky">* * *</p>

<p class="mlptextbez1radku">Nějaký měsíc nato večeřel pan Janík se svým obchodním
přítelem z Lipska. To se rozumí, taková obchodní večeře už stojí za to; zejména
koňak byl jakýsi zvláště dobrý; zkrátka panu Janíkovi se naprosto nechtělo jít
domů pěšky, i kývl rukou na sklepníka a kázal: „Auto!“ Když pak vyšel z hotelu,
viděl, že auto už čeká u vchodu; i vlezl dovnitř, zabouchl dvířka a v té náladě
zapomněl jako na smrt, že neřekl šoférovi svou adresu. Nicméně auto se rozjelo
a pan Janík, pohodlně složen v koutě, usnul.</p>

<p class="mlptext">Jak dlouho jel, to nevěděl; ale probudil se tím, že se vůz
zastavil a šofér mu otevřel dvířka pravě: „Tak už jsme tady, pane. Máte jít
nahoru, pane.“ Pan Janík se sice velmi divil, kde vlastně je, ale protože mu po
tom koňaku bylo všechno jedno, šel po nějakých schodech nahoru a otevřel dveře,
za kterými slyšel hlučný hovor. Bylo tam asi dvacet lidí, kteří se nedočkavě
obrátili ke dveřím. Náhle nastalo divné ticho; jeden z pánů vstal a šel k panu
Janíkovi: „Co tu chcete? Kdo jste?“</p>

<p class="mlptext">Pan Janík se udiveně rozhlížel; poznal pět nebo šest pánů, – byli
to bohatí lidé, o kterých se proslýchalo, že mají jakési zvláštní politické
zájmy; ale pan Janík se do politiky nemíchal. „Pozdrav bůh,“ řekl přátelsky, „tamhle
je pan Koubek a pan Heller. Tě péro, Ferry! Mládenci, já bych pil.“</p>

<p class="mlptext">„Kde se tu bere ten chlap?“ rozzuřil se jeden z přítomných. „Copak
on patří k nám?“</p>

<p class="mlptext">Dva páni vytlačili pana Janíka na chodbu. „Kde jste se tu
vzal?“ řekl jeden z nich ostře. „Kdo vás sem pozval?“</p>

<p class="mlptext">Pan Janík vystřízlivěl tímto málo přátelským hlasem. „Kde to
jsem?“ pravil pohoršeně. „U čerta, kam jste mne to dovezli?“</p>

<p class="mlptext">Jeden z pánů seběhl ze schodů a vrhl se k šoférovi: „Vy
idiote,“ řval, „kde jste toho člověka sebral?“</p>

<p class="mlptext">„No před hotelem,“ bránil se šofér. „Mně odpoledne řekli,
abych v deset hodin večer čekal u hotelu na nějakého pána a dovezl ho sem. Ten
pán mně v deset hodin vlezl do vozu a nic mně neřekl; tak jsem jel rovnou sem –“</p>

<p class="mlptext">„Ježíšmarjá,“ křičel pán dole, „vždyť je to někdo jiný!
Člověče, vy jste nám to zavařil!“</p>

<p class="mlptext">Pan Janík si sedl rezignovaně na schody. „Aha,“ řekl
uspokojeně, „to je nějaká tajná schůze, že? Teď mě musíte zardousit a zakopat.
Sklenici vody!“</p>

<p class="mlptext">„Pane,“ řekl jeden z těch dvou. „Vy jste se zmýlil. Tam uvnitř
nebyl ani pan Koubek, ani pan Heller, rozumíte? To je omyl. My vás necháme
odvézt do Prahy; musíte prominout, že se stalo to nedorozumění.“</p>

<p class="mlptext">„Nic se nestalo,“ řekl velkodušně pan Janík. „Já vím, že mě
šofér cestou zastřelí a zahrabe v lese. To už je jedno. Já trouba mu zapomněl
dát svou adresu; to mám z toho.“</p>

<p class="mlptext">„Vy jste opilý, že?“ ptal se neznámý pán s jistou úlevou.</p>

<p class="mlptext">„Částečně,“ souhlasil pan Janík. „Víte, já jsem večeřel s drážďanským
Meyerem. Janík, velkoobchodník s papírem a celulózou,“ představoval se sedě na
schodech. „Starý závod, po dědečkovi.“</p>

<p class="mlptext">„Jděte se vyspat,“ radil mu neznámý pán. „Až se z toho
vyspíte, ani si nevzpomenete, že – hm, že jsme vás tak vyrušili.“</p>

<p class="mlptext">„Zcela správně,“ mínil pan Janík důstojně. „Jděte se vyspat,
pane. Kde mám postel?“</p>

<p class="mlptext">„Doma,“ řekl cizí pán. „Šofér vás odveze domů. Dovolte, já vám
pomohu vstát.“</p>

<p class="mlptext">„Není třeba,“ ohradil se pan Janík. „Já nejsem tak ožralý jako
vy. Jděte se vyspat. Šofére, Bubeneč!“</p>

<p class="mlptext">Auto se rozjelo zpátky; a pan Janík, lišácky mrkaje, dával
pozor, kudy ho to vezou.</p>

<p class="mlphvezdicky">* * *</p>

<p class="mlptextbez1radku">Ráno nato telefonoval na policejní prezidium své
noční dobrodružství. „Pane Janíku,“ odpověděl mu po chvilce mlčení hlas z prezídia,
„tohle je pro nás moc zajímavé. Prosím vás snažně, abyste se sem ihned
dostavil.“</p>

<p class="mlptext">Když se pan Janík dostavil, čekali ho už čtyři páni s tím
velikým a zavalitým v čele. Pan Janík musel znovu vypravovat, co se stalo a koho
viděl. „Auto mělo značku N XX 705,“ dodával zavalitý pán. „Soukromý vůz. Z těch
šesti osob, které pan Janík poznal, jsou mně tři nové. Pánové, já vás teď
nechám. Pane Janíku, pojďte ke mně.“</p>

<p class="mlptext">Pan Janík seděl jako oukropeček ve veliké pracovně zavalitého
pána, který přecházel velmi zamyšlen. „Pane Janíku,“ pravil konečně, „především
vás musím prosit: nikomu o tom ani slova. Státní důvody, rozumíte?“</p>

<p class="mlptext">Pan Janík mlčky kývnul. Prokrista, myslel si, do čeho jsem se
to zas dostal!</p>

<p class="mlptext">„Pane Janíku,“ pravil náhle zavalitý muž, „já vám nechci
lichotit, ale my vás potřebujeme. Vy máte takové štěstí – Ono se řekne metoda;
ale detektiv, který nemá docela pitomou kliku, není k ničemu. My potřebujeme
lidi, kteří mají štěstí. Rozumu máme sami dost; ale my bychom si chtěli koupit
šťastnou náhodu. Víte co, pojďte k nám.“</p>

<p class="mlptext">„A co můj obchod?“ zašeptal pan Janík zdrceně.</p>

<p class="mlptext">„Ten povede váš společník; vás s tím vaším darem je na to
škoda. Tak co?“</p>

<p class="mlptext">„Já… já si to ještě rozmyslím,“ koktal nešťastný pan Janík. „Já
k vám přijdu do týdne; ale musí-li to být… a mám-li tu schopnost… já ještě
nevím; já přijdu.“</p>

<p class="mlptext">„Dobrá,“ pravil zavalitý muž tiskna mu mohutně ruku. „Nepochybujte
o sobě. Na shledanou.“</p>

<p class="mlphvezdicky">* * *</p>

<p class="mlptextbez1radku">Ani neuplynul týden, když se pan Janík znovu ohlásil.
„Tak už jsem tady,“ hlaholil se zářící tváří.</p>

<p class="mlptext">„Rozhodnut?“ pravil zavalitý pán.</p>

<p class="mlptext">„Zaplaťpánbůh,“ oddechl si pan Janík. „Já vám jdu totiž říci,
že to nejde a že se k tomu nehodím.“</p>

<p class="mlptext">„Jděte! A pročpak ne?“</p>

<p class="mlptext">„Považte si,“ triumfoval pan Janík, „pět let mě okrádal můj
prokurista, a já jsem na to nepřišel! Já idiot! Nu tak, řekněte sám pane, jaký
bych já byl detektiv? Chválabohu! Pět let sedím s takovým taškářem, a nevím o ničem!
Tak vidíte, že k ničemu nejsem! A já už měl takový strach! Ježíšmarjá, to jsem
rád, že z toho nic nebude! Tak, a teď jsem z toho venku, že? Děkuju mnohokrát!“</p>

</div>
</body>
</html>