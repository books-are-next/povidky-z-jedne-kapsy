<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Experiment profesora Rousse">
    <meta name="apple-mobile-web-app-capable" content="yes">
    <title>Experiment profesora Rousse</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="9">
    <link rel="prev" href="./povidky_z_jedne_kapsy_011.html">
    <link rel="next" href="./povidky_z_jedne_kapsy_013.html">
    <link rel="self" href="povidky_z_jedne_kapsy_012.html">
    <meta name="identifier" content="capek-povidky-z-jedne-kapsy-08aea77">
    <meta name="role" content="chapter">
  </head>
  <body data-nb-words="1652" data-nb-chars="10275" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="3" data-nb-chars="27"><span class="idea" data-nb-ref-number="1" id="idea1" data-nb-words="3" data-nb-chars="27">Experiment profesora Rousse</span></h1>
        <p class="chunk" data-nb-ref-number="2" id="chunk2" data-nb-words="29" data-nb-chars="215"><span class="idea" data-nb-ref-number="2" id="idea2" data-nb-words="29" data-nb-chars="215">Přítomni byli zvláště: ministr vnitra, ministr spravedlnosti, policejní prezident, řada poslanců, několik vysokých úředníků, vynikající právníci, přední učenci a&nbsp;ovšem i&nbsp;zástupci tisku; neboť ti&nbsp;musejí být při všem.</span></p>
        <p class="chunk" data-nb-ref-number="3" id="chunk3" data-nb-words="83" data-nb-chars="536"><span class="idea" data-nb-ref-number="3" id="idea3" data-nb-words="83" data-nb-chars="536">„Pánové,“ začal profesor harvardské univerzity C. G. Rouss, náš proslulý americký krajan, „experiment, který já&nbsp;vám budu ukázat, spočívá na&nbsp;starších prácech velké řady mých učených kolegů a&nbsp;spolupracovníků; indeed, na&nbsp;celé věci není už&nbsp;nic nového a&nbsp;eh, really, je&nbsp;to… Je&nbsp;to&nbsp;stará vesta,“ vyhrkl radostně, vzpomenuv si&nbsp;na&nbsp;to&nbsp;pravé slovo. „Jenom ta&nbsp;method užití a&nbsp;eh, a&nbsp;praktická upotřebitelnost některých teoretických experiences byla obžektem mé&nbsp;práce. Já&nbsp;prosím nejvíc pány kriminalisty, aby oni věc posoudili podle své practice. Well.</span></p>
        <p class="chunk" data-nb-ref-number="4" id="chunk4" data-nb-words="121" data-nb-chars="620"><span class="idea" data-nb-ref-number="4" id="idea4" data-nb-words="121" data-nb-chars="620">Tedy celá věc je&nbsp;ta: já&nbsp;vám řeknu slovo, a&nbsp;vy&nbsp;mně musíte říci jiné slovo, které vás v&nbsp;ten moment napadne, ať&nbsp;je&nbsp;to&nbsp;třeba nonsens, eh, blbost, já&nbsp;míním nesmysl. A&nbsp;nakonec já&nbsp;vám podle těch slov, co&nbsp;vy&nbsp;mně dáte, řeknu, co&nbsp;vy&nbsp;máte v&nbsp;hlavě, na&nbsp;co&nbsp;vy&nbsp;myslíte a&nbsp;eh, a&nbsp;co&nbsp;vy&nbsp;skrýváte. Rozumíte vy&nbsp;tomu? Já&nbsp;vám to&nbsp;nebudu vyložit theoretically; to&nbsp;jsou asociace, potlačené představy, trochu sudžesce a&nbsp;takové věci. Já&nbsp;budu moc krátký: to&nbsp;se&nbsp;musí vy&nbsp;– eh, well, vyloučit vůle a&nbsp;úvaha; tím se&nbsp;vybaví podvědomé connexions a&nbsp;já&nbsp;z&nbsp;toho budu poznat, co&nbsp;– co&nbsp;–“ Slavný profesor tápal po&nbsp;slově. „Well, what’s on&nbsp;the bottom of&nbsp;your mind.“</span></p>
        <p class="chunk" data-nb-ref-number="5" id="chunk5" data-nb-words="10" data-nb-chars="54"><span class="idea" data-nb-ref-number="5" id="idea5" data-nb-words="10" data-nb-chars="54">„Co je&nbsp;na&nbsp;dně vaší duše,“ napověděl někdo z&nbsp;auditoria.</span></p>
        <p class="chunk" data-nb-ref-number="6" id="chunk6" data-nb-words="74" data-nb-chars="414"><span class="idea" data-nb-ref-number="6" id="idea6" data-nb-words="74" data-nb-chars="414">„Docela tak,“ děl C. G. Rouss uspokojeně. „Vy jenom musíte říkat automatically, co&nbsp;vám v&nbsp;ten moment přijde na&nbsp;jazyk, beze vší control a&nbsp;ryzervy. Můj byznys potom bude, analajzovat vaše představy. That’s all. Tak já&nbsp;vám to&nbsp;chci ukázat na&nbsp;jednom kriminálním kejzu, eh, případu, a&nbsp;potom na&nbsp;někom z&nbsp;auditory, kdo se&nbsp;bude přihlásit. Well, pan direktor od&nbsp;police nám bude říkat, co&nbsp;je&nbsp;to&nbsp;za&nbsp;kejz s&nbsp;tím mužem. Já&nbsp;prosím.“</span></p>
        <p class="chunk" data-nb-ref-number="7" id="chunk7" data-nb-words="147" data-nb-chars="919"><span class="idea" data-nb-ref-number="7" id="idea7" data-nb-words="147" data-nb-chars="919">Pan policejní prezident povstal a&nbsp;řekl: „Pánové, muž, kterého za&nbsp;chvíli uvidíte, je&nbsp;Čeněk Suchánek, domkář a&nbsp;vyučený zámečník ze&nbsp;Záběhlic. Máme ho&nbsp;už&nbsp;týden v&nbsp;policejní vazbě pro podezření, že&nbsp;zavraždil autodrožkáře Josefa Čepelku, který zmizel před čtrnácti dny. Důvody podezření jsou: auto zmizelého Čepelky bylo nalezeno v&nbsp;kůlně zatčeného Suchánka; na&nbsp;volantu a&nbsp;pod sedadlem řidiče jsou stopy po&nbsp;lidské krvi. Zatčený ovšem na&nbsp;celé čáře zapírá; tvrdí, že&nbsp;auto od&nbsp;Čepelky koupil za&nbsp;šest tisíc, protože sám chce provozovat drožkářství. Zjistili jsme, že&nbsp;zmizelý Josef Čepelka skutečně mluvil o&nbsp;tom, že&nbsp;vším praští, prodá svůj starý vůz a&nbsp;půjde někam za&nbsp;šoféra; ale jiné stopy po&nbsp;něm nemáme. Protože další materiál není, má&nbsp;být zatčený Suchánek zítra odevzdán do&nbsp;vyšetřovací vazby na&nbsp;Pankrác. Vyžádal jsem si&nbsp;dovolení, aby s&nbsp;ním náš slovutný krajan profesor C. G. Rouss provedl svůj experiment; přeje-li si&nbsp;pan profesor…“</span></p>
        <p class="chunk" data-nb-ref-number="8" id="chunk8" data-nb-words="14" data-nb-chars="87"><span class="idea" data-nb-ref-number="8" id="idea8" data-nb-words="14" data-nb-chars="87">„Well,“ řekl profesor, který si&nbsp;pilně dělal poznámky, „vy ho, prosím, necháte jít sem.“</span></p>
        <p class="chunk" data-nb-ref-number="9" id="chunk9" data-nb-words="30" data-nb-chars="190"><span class="idea" data-nb-ref-number="9" id="idea9" data-nb-words="30" data-nb-chars="190">Na&nbsp;pokyn policejního prezidenta přivedl strážník Čeňka Suchánka; byl to&nbsp;zamračený chlapík s&nbsp;výrazem naznačujícím, aby mu&nbsp;všichni vlezli někam; pokud je&nbsp;na&nbsp;něm, že&nbsp;je&nbsp;pevně odhodlán nedat se.</span></p>
        <p class="chunk" data-nb-ref-number="10" id="chunk10" data-nb-words="39" data-nb-chars="212"><span class="idea" data-nb-ref-number="10" id="idea10" data-nb-words="39" data-nb-chars="212">„Pojďte sem, vy,“ spustil na&nbsp;něj přísně C. G. Rouss, „já se&nbsp;vás nebudu na&nbsp;nic ptát. Já&nbsp;vám jenom budu říkat slova, a&nbsp;vy&nbsp;musíte hned říkat první slovo, které vás napadlo, rozumíte vy? Tak dávejte pozor: Sklenice.“</span></p>
        <p class="chunk" data-nb-ref-number="11" id="chunk11" data-nb-words="5" data-nb-chars="34"><span class="idea" data-nb-ref-number="11" id="idea11" data-nb-words="5" data-nb-chars="34">„H…o,“ pravil pan Suchánek zarytě.</span></p>
        <p class="chunk" data-nb-ref-number="12" id="chunk12" data-nb-words="27" data-nb-chars="191"><span class="idea" data-nb-ref-number="12" id="idea12" data-nb-words="27" data-nb-chars="191">„Poslouchejte, Suchánku,“ řekl honem policejní Prezident, „nebudete-li pořádně odpovídat, odvedou vás hned k&nbsp;výslechu, rozumíte? A&nbsp;nechají si&nbsp;vás tam celou noc. Dejte si&nbsp;pozor! Ještě jednou!“</span></p>
        <p class="chunk" data-nb-ref-number="13" id="chunk13" data-nb-words="5" data-nb-chars="38"><span class="idea" data-nb-ref-number="13" id="idea13" data-nb-words="5" data-nb-chars="38">„Sklenice,“ řekl znovu profesor Rouss.</span></p>
        <p class="chunk" data-nb-ref-number="14" id="chunk14" data-nb-words="3" data-nb-chars="26"><span class="idea" data-nb-ref-number="14" id="idea14" data-nb-words="3" data-nb-chars="26">„Pivo,“ zabručel Suchánek.</span></p>
        <p class="chunk" data-nb-ref-number="15" id="chunk15" data-nb-words="12" data-nb-chars="68"><span class="idea" data-nb-ref-number="15" id="idea15" data-nb-words="12" data-nb-chars="68">„Tak vy&nbsp;vidíte, muži,“ děl slovutný profesor, „tak je&nbsp;to&nbsp;moc dobře.“</span></p>
        <p class="chunk" data-nb-ref-number="16" id="chunk16" data-nb-words="8" data-nb-chars="54"><span class="idea" data-nb-ref-number="16" id="idea16" data-nb-words="8" data-nb-chars="54">Suchánek nedůvěřivě vykoukl. Není v&nbsp;tom nějaký podfuk?</span></p>
        <p class="chunk" data-nb-ref-number="17" id="chunk17" data-nb-words="3" data-nb-chars="23"><span class="idea" data-nb-ref-number="17" id="idea17" data-nb-words="3" data-nb-chars="23">„Ulice,“ řekl profesor.</span></p>
        <p class="chunk" data-nb-ref-number="18" id="chunk18" data-nb-words="5" data-nb-chars="33"><span class="idea" data-nb-ref-number="18" id="idea18" data-nb-words="5" data-nb-chars="33">„Vozy,“ na&nbsp;to&nbsp;Suchánek neochotně.</span></p>
        <p class="chunk" data-nb-ref-number="19" id="chunk19" data-nb-words="4" data-nb-chars="30"><span class="idea" data-nb-ref-number="19" id="idea19" data-nb-words="4" data-nb-chars="30">„Vy musíte rychleji. Chalupa!“</span></p>
        <p class="chunk" data-nb-ref-number="20" id="chunk20" data-nb-words="1" data-nb-chars="7"><span class="idea" data-nb-ref-number="20" id="idea20" data-nb-words="1" data-nb-chars="7">„Pole.“</span></p>
        <p class="chunk" data-nb-ref-number="21" id="chunk21" data-nb-words="1" data-nb-chars="11"><span class="idea" data-nb-ref-number="21" id="idea21" data-nb-words="1" data-nb-chars="11">„Soustruh!“</span></p>
        <p class="chunk" data-nb-ref-number="22" id="chunk22" data-nb-words="1" data-nb-chars="8"><span class="idea" data-nb-ref-number="22" id="idea22" data-nb-words="1" data-nb-chars="8">„Mosaz.“</span></p>
        <p class="chunk" data-nb-ref-number="23" id="chunk23" data-nb-words="14" data-nb-chars="81"><span class="idea" data-nb-ref-number="23" id="idea23" data-nb-words="14" data-nb-chars="81">„Moc dobře.“ Zdálo se, že&nbsp;pan Suchánek už&nbsp;nemá námitek proti této hře. „Maminka!“</span></p>
        <p class="chunk" data-nb-ref-number="24" id="chunk24" data-nb-words="1" data-nb-chars="7"><span class="idea" data-nb-ref-number="24" id="idea24" data-nb-words="1" data-nb-chars="7">„Teta.“</span></p>
        <p class="chunk" data-nb-ref-number="25" id="chunk25" data-nb-words="1" data-nb-chars="6"><span class="idea" data-nb-ref-number="25" id="idea25" data-nb-words="1" data-nb-chars="6">„Pes!“</span></p>
        <p class="chunk" data-nb-ref-number="26" id="chunk26" data-nb-words="1" data-nb-chars="8"><span class="idea" data-nb-ref-number="26" id="idea26" data-nb-words="1" data-nb-chars="8">„Bouda.“</span></p>
        <p class="chunk" data-nb-ref-number="27" id="chunk27" data-nb-words="1" data-nb-chars="8"><span class="idea" data-nb-ref-number="27" id="idea27" data-nb-words="1" data-nb-chars="8">„Voják!“</span></p>
        <p class="chunk" data-nb-ref-number="28" id="chunk28" data-nb-words="29" data-nb-chars="170"><span class="idea" data-nb-ref-number="28" id="idea28" data-nb-words="29" data-nb-chars="170">„Kanonýr.“ Tak to&nbsp;šlo ráz na&nbsp;ráz, stále rychleji; nejspíš to&nbsp;pana Suchánka začalo bavit; připomínalo mu&nbsp;to&nbsp;trumfování karet. Bože, na&nbsp;co&nbsp;si&nbsp;při téhle hře letmo vzpomínal!</span></p>
        <p class="chunk" data-nb-ref-number="29" id="chunk29" data-nb-words="9" data-nb-chars="50"><span class="idea" data-nb-ref-number="29" id="idea29" data-nb-words="9" data-nb-chars="50">„Cesta,“ hodil mu&nbsp;C. G. Rouss v&nbsp;bezoddyšném tempu.</span></p>
        <p class="chunk" data-nb-ref-number="30" id="chunk30" data-nb-words="1" data-nb-chars="10"><span class="idea" data-nb-ref-number="30" id="idea30" data-nb-words="1" data-nb-chars="10">„Silnice.“</span></p>
        <p class="chunk" data-nb-ref-number="31" id="chunk31" data-nb-words="1" data-nb-chars="8"><span class="idea" data-nb-ref-number="31" id="idea31" data-nb-words="1" data-nb-chars="8">„Praha!“</span></p>
        <p class="chunk" data-nb-ref-number="32" id="chunk32" data-nb-words="1" data-nb-chars="9"><span class="idea" data-nb-ref-number="32" id="idea32" data-nb-words="1" data-nb-chars="9">„Beroun.“</span></p>
        <p class="chunk" data-nb-ref-number="33" id="chunk33" data-nb-words="1" data-nb-chars="10"><span class="idea" data-nb-ref-number="33" id="idea33" data-nb-words="1" data-nb-chars="10">„Schovat!“</span></p>
        <p class="chunk" data-nb-ref-number="34" id="chunk34" data-nb-words="1" data-nb-chars="11"><span class="idea" data-nb-ref-number="34" id="idea34" data-nb-words="1" data-nb-chars="11">„Zahrabat.“</span></p>
        <p class="chunk" data-nb-ref-number="35" id="chunk35" data-nb-words="1" data-nb-chars="10"><span class="idea" data-nb-ref-number="35" id="idea35" data-nb-words="1" data-nb-chars="10">„Pucovat!“</span></p>
        <p class="chunk" data-nb-ref-number="36" id="chunk36" data-nb-words="1" data-nb-chars="8"><span class="idea" data-nb-ref-number="36" id="idea36" data-nb-words="1" data-nb-chars="8">„Fleky.“</span></p>
        <p class="chunk" data-nb-ref-number="37" id="chunk37" data-nb-words="1" data-nb-chars="7"><span class="idea" data-nb-ref-number="37" id="idea37" data-nb-words="1" data-nb-chars="7">„Hadr!“</span></p>
        <p class="chunk" data-nb-ref-number="38" id="chunk38" data-nb-words="1" data-nb-chars="8"><span class="idea" data-nb-ref-number="38" id="idea38" data-nb-words="1" data-nb-chars="8">„Pytel.“</span></p>
        <p class="chunk" data-nb-ref-number="39" id="chunk39" data-nb-words="1" data-nb-chars="9"><span class="idea" data-nb-ref-number="39" id="idea39" data-nb-words="1" data-nb-chars="9">„Motyka!“</span></p>
        <p class="chunk" data-nb-ref-number="40" id="chunk40" data-nb-words="1" data-nb-chars="10"><span class="idea" data-nb-ref-number="40" id="idea40" data-nb-words="1" data-nb-chars="10">„Zahrada.“</span></p>
        <p class="chunk" data-nb-ref-number="41" id="chunk41" data-nb-words="1" data-nb-chars="7"><span class="idea" data-nb-ref-number="41" id="idea41" data-nb-words="1" data-nb-chars="7">„Jáma!“</span></p>
        <p class="chunk" data-nb-ref-number="42" id="chunk42" data-nb-words="1" data-nb-chars="7"><span class="idea" data-nb-ref-number="42" id="idea42" data-nb-words="1" data-nb-chars="7">„Plot.“</span></p>
        <p class="chunk" data-nb-ref-number="43" id="chunk43" data-nb-words="1" data-nb-chars="10"><span class="idea" data-nb-ref-number="43" id="idea43" data-nb-words="1" data-nb-chars="10">„Mrtvola!“</span></p>
        <p class="chunk" data-nb-ref-number="44" id="chunk44" data-nb-words="1" data-nb-chars="4"><span class="idea" data-nb-ref-number="44" id="idea44" data-nb-words="1" data-nb-chars="4">Nic.</span></p>
        <p class="chunk" data-nb-ref-number="45" id="chunk45" data-nb-words="12" data-nb-chars="77"><span class="idea" data-nb-ref-number="45" id="idea45" data-nb-words="12" data-nb-chars="77">„Mrtvola,“ opakoval profesor naléhavě. „Tak vy&nbsp;jste ji&nbsp;zahrabal u&nbsp;plotu, že?“</span></p>
        <p class="chunk" data-nb-ref-number="46" id="chunk46" data-nb-words="7" data-nb-chars="43"><span class="idea" data-nb-ref-number="46" id="idea46" data-nb-words="7" data-nb-chars="43">„Já jsem nic neřekl,“ vybuchl pan Suchánek.</span></p>
        <p class="chunk" data-nb-ref-number="47" id="chunk47" data-nb-words="38" data-nb-chars="196"><span class="idea" data-nb-ref-number="47" id="idea47" data-nb-words="38" data-nb-chars="196">„Vy jste ji&nbsp;zahrabal u&nbsp;plotu na&nbsp;vaší zahradě,“ opakoval tvrdě C. G. Rouss. „Vy jste ho&nbsp;zabil cestou do&nbsp;Berouna. Vy&nbsp;jste utíral tu&nbsp;krev na&nbsp;té&nbsp;káře jedním pytlem. Copak jste vy&nbsp;udělal s&nbsp;tím pytlem?“</span></p>
        <p class="chunk" data-nb-ref-number="48" id="chunk48" data-nb-words="19" data-nb-chars="108"><span class="idea" data-nb-ref-number="48" id="idea48" data-nb-words="19" data-nb-chars="108">„To není pravda,“ křičel Suchánek, „já jsem ten vůz od&nbsp;pana Čepelky koupil! Já&nbsp;se&nbsp;nenechám od&nbsp;nikoho tahat…“</span></p>
        <p class="chunk" data-nb-ref-number="49" id="chunk49" data-nb-words="79" data-nb-chars="408"><span class="idea" data-nb-ref-number="49" id="idea49" data-nb-words="79" data-nb-chars="408">„Počkejte, muži,“ řekl Rouss. „Tak já&nbsp;budu prosit, aby se&nbsp;tam šli policemen podívat. To&nbsp;už&nbsp;není můj byznys. Ať&nbsp;jde ten muž ven. Já&nbsp;prosím, pánové, to&nbsp;trvalo sedmnáct minut. To&nbsp;bylo moc rychle. To&nbsp;byl hloupý kejz. Nejvíc často to&nbsp;trvá hodinu. Tak já&nbsp;bych rád prosil, aby chtěl přijít někdo z&nbsp;pánů, a&nbsp;já&nbsp;mu&nbsp;budu dávat slova. To&nbsp;bude trvat moc dlouho, protože já&nbsp;nevím, co&nbsp;ten pán má&nbsp;za&nbsp;secret, jak se&nbsp;to&nbsp;říká?“</span></p>
        <p class="chunk" data-nb-ref-number="50" id="chunk50" data-nb-words="5" data-nb-chars="41"><span class="idea" data-nb-ref-number="50" id="idea50" data-nb-words="5" data-nb-chars="41">„Tajemství,“ napověděl někdo z&nbsp;auditoria.</span></p>
        <p class="chunk" data-nb-ref-number="51" id="chunk51" data-nb-words="32" data-nb-chars="189"><span class="idea" data-nb-ref-number="51" id="idea51" data-nb-words="32" data-nb-chars="189">„Tajemství,“ zaradoval se&nbsp;náš vynikající krajan, „já znám, to&nbsp;je&nbsp;jedna opera. To&nbsp;nám vezme mnoho času, než nám ten pán bude prozradit svou povahu, svou minulost a&nbsp;své nejvíc skryté ajdyje.“</span></p>
        <p class="chunk" data-nb-ref-number="52" id="chunk52" data-nb-words="5" data-nb-chars="37"><span class="idea" data-nb-ref-number="52" id="idea52" data-nb-words="5" data-nb-chars="37">„Myšlenky,“ napověděl hlas z&nbsp;publika.</span></p>
        <p class="chunk" data-nb-ref-number="53" id="chunk53" data-nb-words="10" data-nb-chars="59"><span class="idea" data-nb-ref-number="53" id="idea53" data-nb-words="10" data-nb-chars="59">„Well. Já&nbsp;vás prosím, pánové, kdo se&nbsp;bude dát analajzovat?“</span></p>
        <p class="chunk" data-nb-ref-number="54" id="chunk54" data-nb-words="11" data-nb-chars="67"><span class="idea" data-nb-ref-number="54" id="idea54" data-nb-words="11" data-nb-chars="67">Nastala pauza; někdo z&nbsp;přítomných se&nbsp;uchechtl; ale nikdo se&nbsp;nehnul.</span></p>
        <p class="chunk" data-nb-ref-number="55" id="chunk55" data-nb-words="10" data-nb-chars="59"><span class="idea" data-nb-ref-number="55" id="idea55" data-nb-words="10" data-nb-chars="59">„Já prosím,“ opakoval C. G. Rouss. „Vždyť to&nbsp;nebude bolet.“</span></p>
        <p class="chunk" data-nb-ref-number="56" id="chunk56" data-nb-words="9" data-nb-chars="70"><span class="idea" data-nb-ref-number="56" id="idea56" data-nb-words="9" data-nb-chars="70">„Jděte vy, pane kolego,“ šeptal ministr vnitra ministru spravedlnosti.</span></p>
        <p class="chunk" data-nb-ref-number="57" id="chunk57" data-nb-words="10" data-nb-chars="63"><span class="idea" data-nb-ref-number="57" id="idea57" data-nb-words="10" data-nb-chars="63">„Jdi tam jako zástupce své strany,“ rýpal poslanec do&nbsp;poslance.</span></p>
        <p class="chunk" data-nb-ref-number="58" id="chunk58" data-nb-words="11" data-nb-chars="80"><span class="idea" data-nb-ref-number="58" id="idea58" data-nb-words="11" data-nb-chars="80">„Pane sekční šéfe, račte,“ ponoukal vysoký úředník kolegu z&nbsp;jiného ministerstva.</span></p>
        <p class="chunk" data-nb-ref-number="59" id="chunk59" data-nb-words="11" data-nb-chars="61"><span class="idea" data-nb-ref-number="59" id="idea59" data-nb-words="11" data-nb-chars="61">Už&nbsp;to&nbsp;začalo být jaksi trapné; nikdo z&nbsp;přítomných se&nbsp;nezvedl.</span></p>
        <p class="chunk" data-nb-ref-number="60" id="chunk60" data-nb-words="16" data-nb-chars="102"><span class="idea" data-nb-ref-number="60" id="idea60" data-nb-words="16" data-nb-chars="102">„Já prosím, pánové,“ pravil americký učenec potřetí, „snad se&nbsp;vy&nbsp;nebojíte, že&nbsp;vy&nbsp;se&nbsp;budete prozradit?“</span></p>
        <p class="chunk" data-nb-ref-number="61" id="chunk61" data-nb-words="13" data-nb-chars="78"><span class="idea" data-nb-ref-number="61" id="idea61" data-nb-words="13" data-nb-chars="78">Tu&nbsp;se&nbsp;obrátil ministr vnitra dozadu a&nbsp;zasykl: „Tak přece jděte někdo, pánové!“</span></p>
        <p class="chunk" data-nb-ref-number="62" id="chunk62" data-nb-words="34" data-nb-chars="201"><span class="idea" data-nb-ref-number="62" id="idea62" data-nb-words="34" data-nb-chars="201">V&nbsp;pozadí auditoria někdo skromně zakašlal a&nbsp;povstal; byl to&nbsp;vyschlý a&nbsp;poněkud ošoupaný stařík s&nbsp;ohryzkem rozčileně se&nbsp;pohybujícím. „Já –… ehm,“ řekl plaše, „když tedy nikdo, tak já&nbsp;si&nbsp;dovolím – jaksi…“</span></p>
        <p class="chunk" data-nb-ref-number="63" id="chunk63" data-nb-words="29" data-nb-chars="191"><span class="idea" data-nb-ref-number="63" id="idea63" data-nb-words="29" data-nb-chars="191">„Pojďte sem,“ přerušil ho&nbsp;Amerikán velitelsky, „tady si&nbsp;sedněte. Vy&nbsp;musíte říkat, co&nbsp;vás první napadne. Vy&nbsp;nesmíte přemýšlet, vy&nbsp;musíte plácnout mechanically, ani sám nevíte co. Vy&nbsp;rozumíte?“</span></p>
        <p class="chunk" data-nb-ref-number="64" id="chunk64" data-nb-words="17" data-nb-chars="124"><span class="idea" data-nb-ref-number="64" id="idea64" data-nb-words="17" data-nb-chars="124">„Prosím,“ řekl ochotně pokusný muž, trochu tísněn auditoriem tak významným; načež odkašlal a&nbsp;úzkostlivě mrkal jako maturant.</span></p>
        <p class="chunk" data-nb-ref-number="65" id="chunk65" data-nb-words="5" data-nb-chars="33"><span class="idea" data-nb-ref-number="65" id="idea65" data-nb-words="5" data-nb-chars="33">„Strom,“ vystřelil na&nbsp;něj učenec.</span></p>
        <p class="chunk" data-nb-ref-number="66" id="chunk66" data-nb-words="3" data-nb-chars="27"><span class="idea" data-nb-ref-number="66" id="idea66" data-nb-words="3" data-nb-chars="27">„Mohutný,“ zašeptal stařík.</span></p>
        <p class="chunk" data-nb-ref-number="67" id="chunk67" data-nb-words="7" data-nb-chars="46"><span class="idea" data-nb-ref-number="67" id="idea67" data-nb-words="7" data-nb-chars="46">„Jak prosím?“ ptal se&nbsp;učenec, jaksi nechápaje.</span></p>
        <p class="chunk" data-nb-ref-number="68" id="chunk68" data-nb-words="5" data-nb-chars="43"><span class="idea" data-nb-ref-number="68" id="idea68" data-nb-words="5" data-nb-chars="43">„Lesní velikán,“ vysvětloval muž ostýchavě.</span></p>
        <p class="chunk" data-nb-ref-number="69" id="chunk69" data-nb-words="3" data-nb-chars="16"><span class="idea" data-nb-ref-number="69" id="idea69" data-nb-words="3" data-nb-chars="16">„Ah tak. Ulice!“</span></p>
        <p class="chunk" data-nb-ref-number="70" id="chunk70" data-nb-words="8" data-nb-chars="46"><span class="idea" data-nb-ref-number="70" id="idea70" data-nb-words="8" data-nb-chars="46">„Ulice … ulice v&nbsp;slavnostním hávu,“ děl mužík.</span></p>
        <p class="chunk" data-nb-ref-number="71" id="chunk71" data-nb-words="3" data-nb-chars="16"><span class="idea" data-nb-ref-number="71" id="idea71" data-nb-words="3" data-nb-chars="16">„Co tím míníte?“</span></p>
        <p class="chunk" data-nb-ref-number="72" id="chunk72" data-nb-words="4" data-nb-chars="31"><span class="idea" data-nb-ref-number="72" id="idea72" data-nb-words="4" data-nb-chars="31">„Prosím slavnost. Nebo pohřeb.“</span></p>
        <p class="chunk" data-nb-ref-number="73" id="chunk73" data-nb-words="11" data-nb-chars="65"><span class="idea" data-nb-ref-number="73" id="idea73" data-nb-words="11" data-nb-chars="65">„So. Tak vy&nbsp;máte říci jenom slavnost. Pokud možno jedním slovem.“</span></p>
        <p class="chunk" data-nb-ref-number="74" id="chunk74" data-nb-words="2" data-nb-chars="13"><span class="idea" data-nb-ref-number="74" id="idea74" data-nb-words="2" data-nb-chars="13">„Ano prosím.“</span></p>
        <p class="chunk" data-nb-ref-number="75" id="chunk75" data-nb-words="3" data-nb-chars="18"><span class="idea" data-nb-ref-number="75" id="idea75" data-nb-words="3" data-nb-chars="18">„Tak dál: Obchod.“</span></p>
        <p class="chunk" data-nb-ref-number="76" id="chunk76" data-nb-words="6" data-nb-chars="49"><span class="idea" data-nb-ref-number="76" id="idea76" data-nb-words="6" data-nb-chars="49">„Vzkvétá. Krize našeho obchodu. Politický kšeft.“</span></p>
        <p class="chunk" data-nb-ref-number="77" id="chunk77" data-nb-words="2" data-nb-chars="11"><span class="idea" data-nb-ref-number="77" id="idea77" data-nb-words="2" data-nb-chars="11">„Hm. Úřad.“</span></p>
        <p class="chunk" data-nb-ref-number="78" id="chunk78" data-nb-words="2" data-nb-chars="15"><span class="idea" data-nb-ref-number="78" id="idea78" data-nb-words="2" data-nb-chars="15">„Prosím který?“</span></p>
        <p class="chunk" data-nb-ref-number="79" id="chunk79" data-nb-words="7" data-nb-chars="44"><span class="idea" data-nb-ref-number="79" id="idea79" data-nb-words="7" data-nb-chars="44">„To je&nbsp;jedno. Řekněte nějaké slovo, rychle!“</span></p>
        <p class="chunk" data-nb-ref-number="80" id="chunk80" data-nb-words="5" data-nb-chars="33"><span class="idea" data-nb-ref-number="80" id="idea80" data-nb-words="5" data-nb-chars="33">„Kdybyste ráčil snad říci úřady…“</span></p>
        <p class="chunk" data-nb-ref-number="81" id="chunk81" data-nb-words="2" data-nb-chars="14"><span class="idea" data-nb-ref-number="81" id="idea81" data-nb-words="2" data-nb-chars="14">„Well. Úřady!“</span></p>
        <p class="chunk" data-nb-ref-number="82" id="chunk82" data-nb-words="4" data-nb-chars="35"><span class="idea" data-nb-ref-number="82" id="idea82" data-nb-words="4" data-nb-chars="35">„Příslušné,“ vyhrkl radostně mužík.</span></p>
        <p class="chunk" data-nb-ref-number="83" id="chunk83" data-nb-words="1" data-nb-chars="10"><span class="idea" data-nb-ref-number="83" id="idea83" data-nb-words="1" data-nb-chars="10">„Kladivo!“</span></p>
        <p class="chunk" data-nb-ref-number="84" id="chunk84" data-nb-words="8" data-nb-chars="59"><span class="idea" data-nb-ref-number="84" id="idea84" data-nb-words="8" data-nb-chars="59">„Kleště. Tahat odpověď kleštěmi. Rozbil mu&nbsp;kladivem hlavu.“</span></p>
        <p class="chunk" data-nb-ref-number="85" id="chunk85" data-nb-words="4" data-nb-chars="33"><span class="idea" data-nb-ref-number="85" id="idea85" data-nb-words="4" data-nb-chars="33">„Curious,“ bručel učenec. „Krev!“</span></p>
        <p class="chunk" data-nb-ref-number="86" id="chunk86" data-nb-words="10" data-nb-chars="59"><span class="idea" data-nb-ref-number="86" id="idea86" data-nb-words="10" data-nb-chars="59">„Rdít se&nbsp;do&nbsp;krve. Krev nevinně prolitá. Dějiny psané krví.“</span></p>
        <p class="chunk" data-nb-ref-number="87" id="chunk87" data-nb-words="1" data-nb-chars="7"><span class="idea" data-nb-ref-number="87" id="idea87" data-nb-words="1" data-nb-chars="7">„Oheň!“</span></p>
        <p class="chunk" data-nb-ref-number="88" id="chunk88" data-nb-words="9" data-nb-chars="55"><span class="idea" data-nb-ref-number="88" id="idea88" data-nb-words="9" data-nb-chars="55">„Ohněm a&nbsp;mečem. Čacký hasič. Plamenná řeč. Mene tekel.“</span></p>
        <p class="chunk" data-nb-ref-number="89" id="chunk89" data-nb-words="33" data-nb-chars="193"><span class="idea" data-nb-ref-number="89" id="idea89" data-nb-words="33" data-nb-chars="193">„To je&nbsp;divný kejz,“ řekl profesor zaraženě. „Tak ještě jednou. Vy&nbsp;muži, vy&nbsp;musíte říkat jenom tu&nbsp;první představu, víte? Jen to, co&nbsp;se&nbsp;vám automatically vybaví, když slyšíte slovo. Go&nbsp;on. Ruka!“</span></p>
        <p class="chunk" data-nb-ref-number="90" id="chunk90" data-nb-words="13" data-nb-chars="93"><span class="idea" data-nb-ref-number="90" id="idea90" data-nb-words="13" data-nb-chars="93">„Bratrská nebo pomocná. Třímá prapor. Se&nbsp;zaťatými pěstmi. Nečisté ruce. Klepnout přes prsty.“</span></p>
        <p class="chunk" data-nb-ref-number="91" id="chunk91" data-nb-words="1" data-nb-chars="6"><span class="idea" data-nb-ref-number="91" id="idea91" data-nb-words="1" data-nb-chars="6">„Oči!“</span></p>
        <p class="chunk" data-nb-ref-number="92" id="chunk92" data-nb-words="18" data-nb-chars="114"><span class="idea" data-nb-ref-number="92" id="idea92" data-nb-words="18" data-nb-chars="114">„Oči soudné veřejnosti. Sůl v&nbsp;očích. Sejmout blány. Očitý svědek. Písek do&nbsp;očí. Nevinná dětská očka. Vytřít zrak.“</span></p>
        <p class="chunk" data-nb-ref-number="93" id="chunk93" data-nb-words="4" data-nb-chars="21"><span class="idea" data-nb-ref-number="93" id="idea93" data-nb-words="4" data-nb-chars="21">„Ne tak mnoho! Pivo!“</span></p>
        <p class="chunk" data-nb-ref-number="94" id="chunk94" data-nb-words="4" data-nb-chars="29"><span class="idea" data-nb-ref-number="94" id="idea94" data-nb-words="4" data-nb-chars="29">„Řízný ležák. Démon alkohol.“</span></p>
        <p class="chunk" data-nb-ref-number="95" id="chunk95" data-nb-words="1" data-nb-chars="8"><span class="idea" data-nb-ref-number="95" id="idea95" data-nb-words="1" data-nb-chars="8">„Hudba!“</span></p>
        <p class="chunk" data-nb-ref-number="96" id="chunk96" data-nb-words="14" data-nb-chars="114"><span class="idea" data-nb-ref-number="96" id="idea96" data-nb-words="14" data-nb-chars="114">„Hudba budoucnosti. Osvědčená kapela. Národ hudebníků. Luzné zvuky. Koncert velmocí. Šalmaje míru. Národní hymny.“</span></p>
        <p class="chunk" data-nb-ref-number="97" id="chunk97" data-nb-words="1" data-nb-chars="8"><span class="idea" data-nb-ref-number="97" id="idea97" data-nb-words="1" data-nb-chars="8">„Láhev!“</span></p>
        <p class="chunk" data-nb-ref-number="98" id="chunk98" data-nb-words="9" data-nb-chars="70"><span class="idea" data-nb-ref-number="98" id="idea98" data-nb-words="9" data-nb-chars="70">„Vitriol. Nešťastná láska. V&nbsp;nemocnici za&nbsp;strašných bolestí podlehla.“</span></p>
        <p class="chunk" data-nb-ref-number="99" id="chunk99" data-nb-words="1" data-nb-chars="6"><span class="idea" data-nb-ref-number="99" id="idea99" data-nb-words="1" data-nb-chars="6">„Jed!“</span></p>
        <p class="chunk" data-nb-ref-number="100" id="chunk100" data-nb-words="5" data-nb-chars="35"><span class="idea" data-nb-ref-number="100" id="idea100" data-nb-words="5" data-nb-chars="35">„Jedem a&nbsp;žlučí. Otravování studní.“</span></p>
        <p class="chunk" data-nb-ref-number="101" id="chunk101" data-nb-words="44" data-nb-chars="247"><span class="idea" data-nb-ref-number="101" id="idea101" data-nb-words="44" data-nb-chars="247">C. G. Rouss se&nbsp;zadrbal na&nbsp;hlavě. „Never heard that. Tak znovu, prosím. Já&nbsp;bych vás, pánové, chtěl upozornit, že&nbsp;se&nbsp;vždycky začíná od&nbsp;… eh, od&nbsp;takových plain, obyčejných věcí, aby se&nbsp;našel ten hlavní interest a&nbsp;profession toho muže. Tak dál: Účet!“</span></p>
        <p class="chunk" data-nb-ref-number="102" id="chunk102" data-nb-words="10" data-nb-chars="65"><span class="idea" data-nb-ref-number="102" id="idea102" data-nb-words="10" data-nb-chars="65">„Účet dějin. Zúčtovat s&nbsp;nepřáteli. Spadá na&nbsp;účet našich odpůrců.“</span></p>
        <p class="chunk" data-nb-ref-number="103" id="chunk103" data-nb-words="2" data-nb-chars="12"><span class="idea" data-nb-ref-number="103" id="idea103" data-nb-words="2" data-nb-chars="12">„Hm. Papír!“</span></p>
        <p class="chunk" data-nb-ref-number="104" id="chunk104" data-nb-words="12" data-nb-chars="85"><span class="idea" data-nb-ref-number="104" id="idea104" data-nb-words="12" data-nb-chars="85">„Papír se&nbsp;rdí hanbou,“ prohlásil mužík energicky. „Cenné papíry. Papír snese všecko.“</span></p>
        <p class="chunk" data-nb-ref-number="105" id="chunk105" data-nb-words="6" data-nb-chars="43"><span class="idea" data-nb-ref-number="105" id="idea105" data-nb-words="6" data-nb-chars="43">„Bless you,“ děl učenec nakvašeně. „Kámen!“</span></p>
        <p class="chunk" data-nb-ref-number="106" id="chunk106" data-nb-words="13" data-nb-chars="89"><span class="idea" data-nb-ref-number="106" id="idea106" data-nb-words="13" data-nb-chars="89">„Hodit kamenem. Kámen náhrobní. Věčnaja paměť,“ řekl pokusný muž vřele. „Ave, anima pia.“</span></p>
        <p class="chunk" data-nb-ref-number="107" id="chunk107" data-nb-words="1" data-nb-chars="6"><span class="idea" data-nb-ref-number="107" id="idea107" data-nb-words="1" data-nb-chars="6">„Vůz!“</span></p>
        <p class="chunk" data-nb-ref-number="108" id="chunk108" data-nb-words="13" data-nb-chars="98"><span class="idea" data-nb-ref-number="108" id="idea108" data-nb-words="13" data-nb-chars="98">„Triumfální vůz. Kolesa osudu. Vůz záchranné stanice. Bohatě dekorovaný vůz s&nbsp;alegorickou scénou.“</span></p>
        <p class="chunk" data-nb-ref-number="109" id="chunk109" data-nb-words="8" data-nb-chars="46"><span class="idea" data-nb-ref-number="109" id="idea109" data-nb-words="8" data-nb-chars="46">„Aha,“ zvolal C. G. Rouss. „That’s it! Obzor!“</span></p>
        <p class="chunk" data-nb-ref-number="110" id="chunk110" data-nb-words="16" data-nb-chars="116"><span class="idea" data-nb-ref-number="110" id="idea110" data-nb-words="16" data-nb-chars="116">„Zachmuřený,“ řekl stařík s&nbsp;živým potěšením. „Nové mraky na&nbsp;politickém obzoru. Uzoučký obzor. Otevírat nové obzory.“</span></p>
        <p class="chunk" data-nb-ref-number="111" id="chunk111" data-nb-words="1" data-nb-chars="9"><span class="idea" data-nb-ref-number="111" id="idea111" data-nb-words="1" data-nb-chars="9">„Zbraně!“</span></p>
        <p class="chunk" data-nb-ref-number="112" id="chunk112" data-nb-words="24" data-nb-chars="162"><span class="idea" data-nb-ref-number="112" id="idea112" data-nb-words="24" data-nb-chars="162">„Nekalé zbraně. V&nbsp;plné zbroji. S&nbsp;vlajícími prapory. Vpadnout do&nbsp;zad. Otrávený šíp,“ drmolil pokusný muž nadšeně. „Z boje neustoupíme. Bitevní vřava. Volební boj.“</span></p>
        <p class="chunk" data-nb-ref-number="113" id="chunk113" data-nb-words="1" data-nb-chars="8"><span class="idea" data-nb-ref-number="113" id="idea113" data-nb-words="1" data-nb-chars="8">„Živel!“</span></p>
        <p class="chunk" data-nb-ref-number="114" id="chunk114" data-nb-words="9" data-nb-chars="69"><span class="idea" data-nb-ref-number="114" id="idea114" data-nb-words="9" data-nb-chars="69">„Rozkacené živly. Živelný odpor. Nekalé živly. Živili junáci! Živio!“</span></p>
        <p class="chunk" data-nb-ref-number="115" id="chunk115" data-nb-words="13" data-nb-chars="68"><span class="idea" data-nb-ref-number="115" id="idea115" data-nb-words="13" data-nb-chars="68">„Tak dost,“ zadržel ho&nbsp;C. G. Rouss. „Člověče, vy&nbsp;jste od&nbsp;novin, že?“</span></p>
        <p class="chunk" data-nb-ref-number="116" id="chunk116" data-nb-words="13" data-nb-chars="82"><span class="idea" data-nb-ref-number="116" id="idea116" data-nb-words="13" data-nb-chars="82">„Ano prosím,“ řekl pokusný muž horlivě. „Už třicet let. Já&nbsp;jsem redaktor Vašátko.“</span></p>
        <p class="chunk" data-nb-ref-number="117" id="chunk117" data-nb-words="50" data-nb-chars="319"><span class="idea" data-nb-ref-number="117" id="idea117" data-nb-words="50" data-nb-chars="319">„Já děkuju,“ uklonil se&nbsp;suše náš slovutný americký krajan. „Finished, gentlemen. Analajzováním představ toho muže bychom – eh, bychom zjistili, že&nbsp;on&nbsp;je&nbsp;jeden žurnalista. Já&nbsp;myslím, že&nbsp;by&nbsp;bylo zbytečné dělat ten experiment dál. It&nbsp;would only waste our time. Já&nbsp;prosím, ten experiment se&nbsp;nepodařil. So&nbsp;sorry, gentlemen.“</span></p>
        <p class="chunk" data-nb-ref-number="118" id="chunk118" data-nb-words="3" data-nb-chars="5"><span class="idea" data-nb-ref-number="118" id="idea118" data-nb-words="3" data-nb-chars="5">* * *</span></p>
        <p class="chunk" data-nb-ref-number="119" id="chunk119" data-nb-words="120" data-nb-chars="762"><span class="idea" data-nb-ref-number="119" id="idea119" data-nb-words="120" data-nb-chars="762">„Koukejme,“ zvolal večer v&nbsp;redakci pan Vašátko, prohlížeje redakční papíry, „tak policie hlásí, že&nbsp;našla mrtvolu toho Josefa Čepelky; byl zakopán u&nbsp;plotu na&nbsp;zahradě toho Suchánka, a&nbsp;pod ním našli zakrvácený pytel. Vidíte, on&nbsp;to&nbsp;ten Rouss přece jen dobře uhodl! To&nbsp;byste, pane kolego, nevěřil: já&nbsp;jsem mu&nbsp;neřekl ani slova o&nbsp;novinách, a&nbsp;on&nbsp;úplně přesně poznal, že&nbsp;jsem novinář. Pánové, řekl, máte před sebou zasloužilého, vynikajícího žurnalistu – – Však jsem napsal v&nbsp;referátě o&nbsp;jeho přednášce: Vývody našeho proslulého krajana byly přijaty s&nbsp;lichotivým uznáním našich odborných kruhů. Počkejte, to&nbsp;bych měl stylisticky upravit: Zajímavé vývody našeho proslulého krajana byly po&nbsp;zásluze přijaty s&nbsp;živým a&nbsp;lichotivým uznáním našich odborných kruhů. Tak to&nbsp;má&nbsp;byt.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>