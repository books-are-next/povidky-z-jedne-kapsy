<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Pád rodu Votických">
    <meta name="apple-mobile-web-app-capable" content="yes">
    <title>Pád rodu Votických</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="15">
    <link rel="prev" href="./povidky_z_jedne_kapsy_017.html">
    <link rel="next" href="./povidky_z_jedne_kapsy_019.html">
    <link rel="self" href="povidky_z_jedne_kapsy_018.html">
    <meta name="identifier" content="capek-povidky-z-jedne-kapsy-08aea77">
    <meta name="role" content="chapter">
  </head>
  <body data-nb-words="2488" data-nb-chars="15046" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="3" data-nb-chars="18"><span class="idea" data-nb-ref-number="1" id="idea1" data-nb-words="3" data-nb-chars="18">Pád rodu Votických</span></h1>
        <p class="chunk" data-nb-ref-number="2" id="chunk2" data-nb-words="56" data-nb-chars="373"><span class="idea" data-nb-ref-number="2" id="idea2" data-nb-words="56" data-nb-chars="373">Jednoho dne přišel do&nbsp;kanceláře policejního úředníka dr. Mejzlíka takový pomenší člověk se&nbsp;zlatými brejlemi a&nbsp;ustaranou tváří. „Archivář Divíšek,“ zamumlal. „Pane doktore, já&nbsp;k&nbsp;vám jdu na&nbsp;poradu… jako k&nbsp;vynikajícímu kriminalistovi; mně totiž řekli, že&nbsp;vy&nbsp;račte být… jaksi… zvláště pokud jde o&nbsp;složitější případy – Totiž to&nbsp;je&nbsp;neobyčejně záhadný případ,“ prohlásil důtklivě.</span></p>
        <p class="chunk" data-nb-ref-number="3" id="chunk3" data-nb-words="14" data-nb-chars="82"><span class="idea" data-nb-ref-number="3" id="idea3" data-nb-words="14" data-nb-chars="82">„Jenom řekněte, oč&nbsp;jde,“ pravil dr. Mejzlík, bera do&nbsp;ruky tužku a&nbsp;poznámkový blok.</span></p>
        <p class="chunk" data-nb-ref-number="4" id="chunk4" data-nb-words="26" data-nb-chars="158"><span class="idea" data-nb-ref-number="4" id="idea4" data-nb-words="26" data-nb-chars="158">„Mělo by&nbsp;se&nbsp;vyšetřit,“ vyhrkl archivář Divíšek, „kdo zavraždil toho pana Petra Berkovce, jak zemřel jeho bratr Jindřich a&nbsp;co&nbsp;se&nbsp;stalo s&nbsp;jeho chotí Kateřinou.“</span></p>
        <p class="chunk" data-nb-ref-number="5" id="chunk5" data-nb-words="19" data-nb-chars="119"><span class="idea" data-nb-ref-number="5" id="idea5" data-nb-words="19" data-nb-chars="119">„Berkovec Petr,“ vzpomínal dr. Mejzlík, „pokud vím, nemáme tady o&nbsp;jeho smrti žádné hlášení. Vy&nbsp;chcete podat udání, že?“</span></p>
        <p class="chunk" data-nb-ref-number="6" id="chunk6" data-nb-words="20" data-nb-chars="107"><span class="idea" data-nb-ref-number="6" id="idea6" data-nb-words="20" data-nb-chars="107">„Ale ne,“ řekl pan archivář. „Totiž já&nbsp;se&nbsp;k&nbsp;vám obracím jenom o&nbsp;radu, víte? Muselo se&nbsp;stát něco strašného.“</span></p>
        <p class="chunk" data-nb-ref-number="7" id="chunk7" data-nb-words="10" data-nb-chars="63"><span class="idea" data-nb-ref-number="7" id="idea7" data-nb-words="10" data-nb-chars="63">„Kdy to&nbsp;bylo?“ pomáhal mu&nbsp;dr. Mejzlík. „Prosím, nejdřív datum.“</span></p>
        <p class="chunk" data-nb-ref-number="8" id="chunk8" data-nb-words="29" data-nb-chars="185"><span class="idea" data-nb-ref-number="8" id="idea8" data-nb-words="29" data-nb-chars="185">„Nu přece roku čtrnáct set šedesát pět,“ pravil pan Divíšek, káravě pohlížeje přes brýle na&nbsp;policejního úředníka. „To byste měl vědět, pane: za&nbsp;požehnané vlády krále Jiříka z&nbsp;Poděbrad.“</span></p>
        <p class="chunk" data-nb-ref-number="9" id="chunk9" data-nb-words="34" data-nb-chars="205"><span class="idea" data-nb-ref-number="9" id="idea9" data-nb-words="34" data-nb-chars="205">„Aha,“ řekl dr. Mejzlík a&nbsp;odhodil blok a&nbsp;tužku. „Tak, milý pane,“ mluvil s&nbsp;nápadnou přívětivostí, „na tenhle případ je&nbsp;spíš doktor Knobloch.“ Abyste věděli, to&nbsp;je&nbsp;policejní lékař. „Já vám ho&nbsp;zavolám, ano?“</span></p>
        <p class="chunk" data-nb-ref-number="10" id="chunk10" data-nb-words="37" data-nb-chars="216"><span class="idea" data-nb-ref-number="10" id="idea10" data-nb-words="37" data-nb-chars="216">Pan archivář se&nbsp;zasmušil. „To je&nbsp;škoda,“ řekl, „mně tak doporučovali vás. Víte, já&nbsp;právě chystám historické dílo o&nbsp;vládě Jiříka z&nbsp;Poděbrad, a&nbsp;přitom jsem klopýtl, ano, klopýtl o&nbsp;takovou věc, se&nbsp;kterou si&nbsp;nevím rady.“</span></p>
        <p class="chunk" data-nb-ref-number="11" id="chunk11" data-nb-words="26" data-nb-chars="154"><span class="idea" data-nb-ref-number="11" id="idea11" data-nb-words="26" data-nb-chars="154">Neškodný, rozhodl se&nbsp;dr. Mejzlík. „Milý pane,“ řekl honem, „já se&nbsp;obávám, že&nbsp;vám nebudu mnoho platen. Abych se&nbsp;vám přiznal, v&nbsp;dějinách jsem příliš slabý.“</span></p>
        <p class="chunk" data-nb-ref-number="12" id="chunk12" data-nb-words="57" data-nb-chars="325"><span class="idea" data-nb-ref-number="12" id="idea12" data-nb-words="57" data-nb-chars="325">„To je&nbsp;chyba,“ mínil přísně pan Divíšek. „Dějiny byste měl znát. Ale i&nbsp;když, pane, vám příslušný historický materiál není znám z&nbsp;první ruky, já&nbsp;vám uvedu všechny zjištěné okolnosti; bohužel je&nbsp;jich málo. V&nbsp;první řadě je&nbsp;tu&nbsp;ten dopis pana Ladislava Pcháče z&nbsp;Olešné panu Janu Boršovskému z&nbsp;Čerčan. Ten dopis je&nbsp;vám ovšem znám.“</span></p>
        <p class="chunk" data-nb-ref-number="13" id="chunk13" data-nb-words="10" data-nb-chars="70"><span class="idea" data-nb-ref-number="13" id="idea13" data-nb-words="10" data-nb-chars="70">„Prosím není,“ přiznával se&nbsp;dr. Mejzlík se&nbsp;zkroušeností špatného žáka.</span></p>
        <p class="chunk" data-nb-ref-number="14" id="chunk14" data-nb-words="58" data-nb-chars="370"><span class="idea" data-nb-ref-number="14" id="idea14" data-nb-words="58" data-nb-chars="370">„Ale člověče,“ vybuchl pan Divíšek pohoršen, „ten dopis přece publikoval už&nbsp;před sedmnácti lety historik Šebek ve&nbsp;svých Regestech, aspoň to&nbsp;byste mohl vědět! Jenže,“ dodával narovnávaje si&nbsp;brýle, „ani Šebek, ani Pekař, ani Novotný, ani nikdo jiný nevěnoval tomu dopisu patřičné pozornosti. A&nbsp;právě ten dopis, který byste ovšem měl znát, mne uvedl na&nbsp;stopu toho případu.“</span></p>
        <p class="chunk" data-nb-ref-number="15" id="chunk15" data-nb-words="6" data-nb-chars="35"><span class="idea" data-nb-ref-number="15" id="idea15" data-nb-words="6" data-nb-chars="35">„Aha,“ řekl dr. Mejzlík. „Tak dál.“</span></p>
        <p class="chunk" data-nb-ref-number="16" id="chunk16" data-nb-words="110" data-nb-chars="688"><span class="idea" data-nb-ref-number="16" id="idea16" data-nb-words="110" data-nb-chars="688">„Nejdřív ten dopis,“ pravil pan archivář. „Já tu&nbsp;jeho text bohužel nemám, ale jenom jedna jeho zmínka se&nbsp;týká našeho případu; on&nbsp;tam totiž pan Ladislav Pcháč píše panu Boršovskému, že&nbsp;jeho, totiž pana Jana strýc, pan Ješek Skalický ze&nbsp;Skalice, toho léta Páně 1465 není čekán na&nbsp;dvoře v&nbsp;Praze, jelikož Jeho Milost královská vlastní rukou panu Ješkovi ,po těch neblahých skutcích na&nbsp;Votici Velenově‘, jak praví korespondent, uložila na&nbsp;dvůr královský nadále nechoditi a&nbsp;prchlivosti své Pánu Bohu želeti a&nbsp;spravedlivosti boží čekati. Tedy rozumíte,“ vykládal pan archivář, „my bychom řekli, že&nbsp;Jeho Milost král pana Ješka konfinoval<a href="../Text/povidky_z_jedne_kapsy_033.html#_ftn4">[4]</a> na&nbsp;jeho zboží a&nbsp;statcích. Pane, není vám něco nápadné?“</span></p>
        <p class="chunk" data-nb-ref-number="17" id="chunk17" data-nb-words="12" data-nb-chars="81"><span class="idea" data-nb-ref-number="17" id="idea17" data-nb-words="12" data-nb-chars="81">„Zatím ještě ne,“ řekl dr. Mejzlík, kresle přitom na&nbsp;papíře podivuhodnou spirálu.</span></p>
        <p class="chunk" data-nb-ref-number="18" id="chunk18" data-nb-words="94" data-nb-chars="574"><span class="idea" data-nb-ref-number="18" id="idea18" data-nb-words="94" data-nb-chars="574">„Aha,“ zvolal pan Divíšek vítězně. „Vidíte, Šebek si&nbsp;toho také nevšiml. Tedy velmi nápadná, pane, je&nbsp;ta&nbsp;okolnost, že&nbsp;Jeho Milost král nevolá pana Ješka – ať&nbsp;už&nbsp;pro jakékoliv neblahé skutky – na&nbsp;řádný světský soud, nýbrž doporučuje ho&nbsp;boží spravedlnosti. Jeho Milost tím dává zřejmě najevo,“ děl pan archivář s&nbsp;patrnou úctou, „že ty&nbsp;neblahé skutky jsou takového rázu, že&nbsp;je&nbsp;sám panovník vyjímá ze&nbsp;světské spravedlnosti. Kdybyste Jeho Milost znal, pane, viděl byste, že&nbsp;to&nbsp;je&nbsp;naprosto nevšední případ; král Jiří blahé paměti tuze držel na&nbsp;řádné a&nbsp;přísné konání spravedlnosti.“</span></p>
        <p class="chunk" data-nb-ref-number="19" id="chunk19" data-nb-words="15" data-nb-chars="78"><span class="idea" data-nb-ref-number="19" id="idea19" data-nb-words="15" data-nb-chars="78">„Snad se&nbsp;pana Ješka bál,“ mínil dr. Mejzlík. „Prosím vás, za&nbsp;těch jeho časů –“</span></p>
        <p class="chunk" data-nb-ref-number="20" id="chunk20" data-nb-words="22" data-nb-chars="134"><span class="idea" data-nb-ref-number="20" id="idea20" data-nb-words="22" data-nb-chars="134">Archivář Divíšek pobouřeně vyskočil. „Pane,“ koktal, „co to&nbsp;říkáte? Král Jiří že&nbsp;by&nbsp;se&nbsp;někoho bál? A&nbsp;dokonce někoho z&nbsp;pouhých rytířů?“</span></p>
        <p class="chunk" data-nb-ref-number="21" id="chunk21" data-nb-words="13" data-nb-chars="67"><span class="idea" data-nb-ref-number="21" id="idea21" data-nb-words="13" data-nb-chars="67">„Tak to&nbsp;byla nějaká protekce,“ řekl dr. Mejzlík. „To víte, u&nbsp;nás –“</span></p>
        <p class="chunk" data-nb-ref-number="22" id="chunk22" data-nb-words="60" data-nb-chars="369"><span class="idea" data-nb-ref-number="22" id="idea22" data-nb-words="60" data-nb-chars="369">„Žádná protekce,“ křikl pan Divíšek celý rudý. „Za krále Vladislava byste snad mohl mluvit o&nbsp;protekci, ale za&nbsp;krále Jiříka, to&nbsp;ne, pane, na&nbsp;toho byste si&nbsp;s&nbsp;protekcí nepřišel! Ten by&nbsp;vás hnal!“ Pan archivář se&nbsp;poněkud uklidnil. „Žádná protekce. Pane, tady zřejmě muselo být něco zvláštního na&nbsp;těch neblahých skutcích, že&nbsp;Jeho Milost král je&nbsp;ponechal boží spravedlnosti.“</span></p>
        <p class="chunk" data-nb-ref-number="23" id="chunk23" data-nb-words="8" data-nb-chars="45"><span class="idea" data-nb-ref-number="23" id="idea23" data-nb-words="8" data-nb-chars="45">„A jaké to&nbsp;byly skutky?“ vzdychl dr. Mejzlík.</span></p>
        <p class="chunk" data-nb-ref-number="24" id="chunk24" data-nb-words="21" data-nb-chars="130"><span class="idea" data-nb-ref-number="24" id="idea24" data-nb-words="21" data-nb-chars="130">Pan archivář Divíšek se&nbsp;podivil. „To přece vy&nbsp;mně máte nalézt,“ povídal užasle. „Načpak jste kriminalista? Proto právě k&nbsp;vám jdu!“</span></p>
        <p class="chunk" data-nb-ref-number="25" id="chunk25" data-nb-words="89" data-nb-chars="559"><span class="idea" data-nb-ref-number="25" id="idea25" data-nb-words="89" data-nb-chars="559">„Propánakrále,“ bránil se&nbsp;dr. Mejzlík, ale archivář ho&nbsp;nenechal domluvit. „Nejdřív musíte znát fakta,“ řekl poučně. „Když tedy jsem si&nbsp;všiml té&nbsp;nejasné narážky, začal jsem pátrat po&nbsp;těch neblahých skutcích na&nbsp;Votici Velenově. Bohužel se&nbsp;nezachoval žádný zápis; ale zato jsem v&nbsp;kostele na&nbsp;Votici Velenově našel náhrobní kámen pana Petra Berkovce, a&nbsp;ten kámen, pane, je&nbsp;právě z&nbsp;roku 1465! Víte, on&nbsp;pan Petr Berkovec byl zeť pana Ješka Skalického; pojal totiž za&nbsp;manželku jeho dceru Kateřinu. Tady je&nbsp;fotografie toho náhrobku – aha, nepozorujete nic zvláštního?“</span></p>
        <p class="chunk" data-nb-ref-number="26" id="chunk26" data-nb-words="34" data-nb-chars="213"><span class="idea" data-nb-ref-number="26" id="idea26" data-nb-words="34" data-nb-chars="213">„Ne,“ řekl dr. Mejzlík, prohlížeje z&nbsp;obou stran fotografii náhrobního kamene, na&nbsp;němž byl vytesán nějaký rytíř s&nbsp;rukama složenýma na&nbsp;prsou a&nbsp;dokola nápis gotickou frakturou. „Počkejte, tady v&nbsp;rohu je&nbsp;otisk prstu.“</span></p>
        <p class="chunk" data-nb-ref-number="27" id="chunk27" data-nb-words="14" data-nb-chars="80"><span class="idea" data-nb-ref-number="27" id="idea27" data-nb-words="14" data-nb-chars="80">„To snad je&nbsp;od&nbsp;mého prstu,“ pravil archivář; „ale všimněte si&nbsp;tady toho nápisu!“</span></p>
        <p class="chunk" data-nb-ref-number="28" id="chunk28" data-nb-words="18" data-nb-chars="106"><span class="idea" data-nb-ref-number="28" id="idea28" data-nb-words="18" data-nb-chars="106">„Anno Domini MCCCCLXV,“ četl s&nbsp;námahou dr. Mejzlík. „Léta Páně 1465. To&nbsp;je&nbsp;letopočet smrti toho pána, ne?“</span></p>
        <p class="chunk" data-nb-ref-number="29" id="chunk29" data-nb-words="43" data-nb-chars="255"><span class="idea" data-nb-ref-number="29" id="idea29" data-nb-words="43" data-nb-chars="255">„To se&nbsp;rozumí, ale nevidíte nic? Některá písmena jsou zřejmě větší, koukejte se!“ A&nbsp;rychle napsal tužkou: ANNO DOMINI MCCCCLXV. „Ten sochař vytesal schválně písmena O, C&nbsp;a&nbsp;C&nbsp;větší; to&nbsp;je&nbsp;kryptogram, rozumíte? Napište si&nbsp;ta&nbsp;písmena OCC – nenapadá vás nic?“</span></p>
        <p class="chunk" data-nb-ref-number="30" id="chunk30" data-nb-words="18" data-nb-chars="102"><span class="idea" data-nb-ref-number="30" id="idea30" data-nb-words="18" data-nb-chars="102">„OCC, OCC,“ bručel dr. Mejzlík, „to by&nbsp;mohlo být – aha, zkratka za&nbsp;OCCISUS, že? To&nbsp;znamená zavražděn!“</span></p>
        <p class="chunk" data-nb-ref-number="31" id="chunk31" data-nb-words="23" data-nb-chars="156"><span class="idea" data-nb-ref-number="31" id="idea31" data-nb-words="23" data-nb-chars="156">„Ano,“ zvolal slavnostně archivář. „Sochař tím naznačil potomstvu, že&nbsp;urozený pán pan Petr Berkovec de&nbsp;Wotice Welenova byl úkladně zavražděn. Tady to&nbsp;máme!“</span></p>
        <p class="chunk" data-nb-ref-number="32" id="chunk32" data-nb-words="15" data-nb-chars="101"><span class="idea" data-nb-ref-number="32" id="idea32" data-nb-words="15" data-nb-chars="101">„A zavraždil ho&nbsp;jeho tchán, ten Ješek Skalický,“ prohlásil dr. Mejzlík v&nbsp;náhlém historickém osvícení.</span></p>
        <p class="chunk" data-nb-ref-number="33" id="chunk33" data-nb-words="83" data-nb-chars="495"><span class="idea" data-nb-ref-number="33" id="idea33" data-nb-words="83" data-nb-chars="495">„Nesmysl,“ řekl pan Divíšek s&nbsp;opovržením. „Kdyby pan Ješek zavraždil pana Berkovce, volala by&nbsp;ho&nbsp;Jeho Milost na&nbsp;hrdelní soud. Ale to&nbsp;není všechno, pane: Hned vedle tohohle náhrobku je&nbsp;druhý, pod kterým odpočívá Henricus Berkovec de&nbsp;Wotice Welenova, bratr pana Petra; a&nbsp;na&nbsp;tom náhrobku je&nbsp;týž letopočet 1465, jenže bez kryptogramu! A&nbsp;pan Jindřich na&nbsp;tom náhrobku má&nbsp;v&nbsp;rukou meč; sochař chtěl patrně naznačit, že&nbsp;zemřel v&nbsp;čestném boji. A&nbsp;teď mně, proboha, povězte, jak ty&nbsp;dvě smrti spolu souvisí!“</span></p>
        <p class="chunk" data-nb-ref-number="34" id="chunk34" data-nb-words="18" data-nb-chars="97"><span class="idea" data-nb-ref-number="34" id="idea34" data-nb-words="18" data-nb-chars="97">„Snad je&nbsp;to&nbsp;jen náhoda,“ mínil dr. Mejzlík nejistě, „že ten Jindřich přišel o&nbsp;život téhož roku –“</span></p>
        <p class="chunk" data-nb-ref-number="35" id="chunk35" data-nb-words="140" data-nb-chars="867"><span class="idea" data-nb-ref-number="35" id="idea35" data-nb-words="140" data-nb-chars="867">„Náhoda,“ zařval archivář podrážděně. „Pane, my&nbsp;historikové žádnou náhodu neuznáváme! Kam bychom přišli, kdybychom připustili, že&nbsp;se&nbsp;něco stalo náhodou? Tady musí být nějaký příčinný vztah! Ale to&nbsp;pořád ještě není všechno. Rok nato, 1466, zemřel v&nbsp;Pánu pan Ješek Skalický; a&nbsp;prosím, jeho zboží Skalice a&nbsp;Hrádek připadly dědictvím jeho sestřenci, řečenému panu Janu Boršovskému z&nbsp;Čerčan. Víte, co&nbsp;to&nbsp;znamená? To&nbsp;znamená, že&nbsp;jeho dcera Kateřina, kterou, jak ví&nbsp;každé dítě, pojal roku 1464 týž pan Petr Berkovec za&nbsp;ženu, už&nbsp;také nebyla naživu! A&nbsp;tahle paní Katuše, prosím, nemá nikde žádný náhrobek! Račte dovolit, to&nbsp;je&nbsp;také náhoda, že&nbsp;paní Katuše nám naprosto mizí hned po&nbsp;smrti svého manžela? Co? Tomu, pane, říkáte náhoda? A&nbsp;proč nemá náhrobek, co? Náhoda? Nebo právě to&nbsp;jsou ty&nbsp;neblahé skutky, pro které Jeho Milost král doporučoval panu Ješkovi spravedlnost boží?“</span></p>
        <p class="chunk" data-nb-ref-number="36" id="chunk36" data-nb-words="11" data-nb-chars="64"><span class="idea" data-nb-ref-number="36" id="idea36" data-nb-words="11" data-nb-chars="64">„To je&nbsp;docela možné,“ mínil dr. Mejzlík s&nbsp;poněkud větším zájmem.</span></p>
        <p class="chunk" data-nb-ref-number="37" id="chunk37" data-nb-words="74" data-nb-chars="418"><span class="idea" data-nb-ref-number="37" id="idea37" data-nb-words="74" data-nb-chars="418">„To je&nbsp;docela jisté,“ prohlásil pan Divíšek, nepřipouštěje žádných pochyb. „A teď jde, rozumíte, o&nbsp;to, kdo koho zabil a&nbsp;jak to&nbsp;všechno souvisí. Smrt pana Ješka nás nezajímá, protože ,ty neblahé skutky‘ přežil; jinak by&nbsp;mu&nbsp;král Jiří neukládal, aby jich Pánu Bohu želel. My&nbsp;máme zjistit, kdo zabil pana Petra, jak přišel o&nbsp;život pan Jindřich, kam se&nbsp;poděla paní Kateřina a&nbsp;co&nbsp;s&nbsp;tím vším měl co&nbsp;dělat pan Ješek Skalický.“</span></p>
        <p class="chunk" data-nb-ref-number="38" id="chunk38" data-nb-words="7" data-nb-chars="49"><span class="idea" data-nb-ref-number="38" id="idea38" data-nb-words="7" data-nb-chars="49">„Počkejte,“ řekl dr. Mejzlík, „napíšeme si&nbsp;osoby:</span></p>
        <p class="chunk" data-nb-ref-number="39" id="chunk39" data-nb-words="5" data-nb-chars="29"><span class="idea" data-nb-ref-number="39" id="idea39" data-nb-words="5" data-nb-chars="29">1. Petr Berkovec – zavražděn;</span></p>
        <p class="chunk" data-nb-ref-number="40" id="chunk40" data-nb-words="9" data-nb-chars="46"><span class="idea" data-nb-ref-number="40" id="idea40" data-nb-words="9" data-nb-chars="46">2. Jindřich Berkovec – zahynul v&nbsp;boji, že&nbsp;ano?</span></p>
        <p class="chunk" data-nb-ref-number="41" id="chunk41" data-nb-words="6" data-nb-chars="31"><span class="idea" data-nb-ref-number="41" id="idea41" data-nb-words="6" data-nb-chars="31">3. Katuše – zmizela beze stopy;</span></p>
        <p class="chunk" data-nb-ref-number="42" id="chunk42" data-nb-words="10" data-nb-chars="60"><span class="idea" data-nb-ref-number="42" id="idea42" data-nb-words="10" data-nb-chars="60">4. Ješek Skalický – ponechán spravedlnosti boží. Je&nbsp;to&nbsp;tak?“</span></p>
        <p class="chunk" data-nb-ref-number="43" id="chunk43" data-nb-words="18" data-nb-chars="106"><span class="idea" data-nb-ref-number="43" id="idea43" data-nb-words="18" data-nb-chars="106">„Je,“ řekl archivář pozorně mrkaje. „Ale měl byste říkat pan Petr Berkovec, pan Ješek a&nbsp;podobně. Tak dál.“</span></p>
        <p class="chunk" data-nb-ref-number="44" id="chunk44" data-nb-words="23" data-nb-chars="149"><span class="idea" data-nb-ref-number="44" id="idea44" data-nb-words="23" data-nb-chars="149">„Přitom vylučujete,“ přemýšlel dr. Mejzlík, „že by&nbsp;ten Ješek zavraždil svého zetě Petra Berkovce, protože v&nbsp;tom případě by&nbsp;byl postaven před porotu.“</span></p>
        <p class="chunk" data-nb-ref-number="45" id="chunk45" data-nb-words="10" data-nb-chars="72"><span class="idea" data-nb-ref-number="45" id="idea45" data-nb-words="10" data-nb-chars="72">„Pohnán před královský soud,“ opravoval archivář. „Jinak je&nbsp;to&nbsp;správně.“</span></p>
        <p class="chunk" data-nb-ref-number="46" id="chunk46" data-nb-words="15" data-nb-chars="100"><span class="idea" data-nb-ref-number="46" id="idea46" data-nb-words="15" data-nb-chars="100">„Tak počkejte: pak nám zbývá jenom Petrův bratr Jindřich. Nejspíš Jindřich zavraždil svého bratra –“</span></p>
        <p class="chunk" data-nb-ref-number="47" id="chunk47" data-nb-words="20" data-nb-chars="125"><span class="idea" data-nb-ref-number="47" id="idea47" data-nb-words="20" data-nb-chars="125">„To není možno,“ bručel archivář. „Kdyby zavraždil svého bratra, nepostavili by&nbsp;mu&nbsp;v&nbsp;kostele náhrobek – aspoň ne&nbsp;hned vedle.“</span></p>
        <p class="chunk" data-nb-ref-number="48" id="chunk48" data-nb-words="17" data-nb-chars="94"><span class="idea" data-nb-ref-number="48" id="idea48" data-nb-words="17" data-nb-chars="94">„Aha. Tedy Jindřich jenom zjednal vraha na&nbsp;svého bratra a&nbsp;sám pak zahynul v&nbsp;nějakém boji, ne?“</span></p>
        <p class="chunk" data-nb-ref-number="49" id="chunk49" data-nb-words="24" data-nb-chars="142"><span class="idea" data-nb-ref-number="49" id="idea49" data-nb-words="24" data-nb-chars="142">„Proč by&nbsp;potom pan Ješek dostal od&nbsp;krále důtku za&nbsp;svou prchlivost?“ mínil archivář nespokojeně sebou vrtě. „A kam se&nbsp;nám poděla Kateřina, he?“</span></p>
        <p class="chunk" data-nb-ref-number="50" id="chunk50" data-nb-words="37" data-nb-chars="210"><span class="idea" data-nb-ref-number="50" id="idea50" data-nb-words="37" data-nb-chars="210">„To je&nbsp;pravda,“ bručel dr. Mejzlík. „Poslouchejte, to&nbsp;je&nbsp;složitý případ. Tak dejme tomu ten Petr zastihl Kateřinu in&nbsp;flagranti s&nbsp;Jindřichem a&nbsp;zabil ji. To&nbsp;se&nbsp;dozvěděl její otec a&nbsp;v&nbsp;hněvu zavraždil svého zetě –“</span></p>
        <p class="chunk" data-nb-ref-number="51" id="chunk51" data-nb-words="27" data-nb-chars="160"><span class="idea" data-nb-ref-number="51" id="idea51" data-nb-words="27" data-nb-chars="160">„To taky nejde,“ namítal pan Divíšek. „Kdyby pan Petr zabil Kateřinu pro cizoložství, pak by&nbsp;s&nbsp;tím její otec jenom souhlasil. Panečku, tehdy na&nbsp;to&nbsp;byli přísní.“</span></p>
        <p class="chunk" data-nb-ref-number="52" id="chunk52" data-nb-words="17" data-nb-chars="96"><span class="idea" data-nb-ref-number="52" id="idea52" data-nb-words="17" data-nb-chars="96">„Tak počkejte,“ přemýšlel dr. Mejzlík. „Řekněme, že&nbsp;ji&nbsp;zabil jenom tak; třeba se&nbsp;s&nbsp;ní&nbsp;pohádal –“</span></p>
        <p class="chunk" data-nb-ref-number="53" id="chunk53" data-nb-words="26" data-nb-chars="138"><span class="idea" data-nb-ref-number="53" id="idea53" data-nb-words="26" data-nb-chars="138">„Pak by&nbsp;jí&nbsp;přece jen postavili náhrobek,“ vrtěl hlavou archivář. „To nejde. Pane, já&nbsp;si&nbsp;s&nbsp;tím lámu hlavu už&nbsp;rok, a&nbsp;nejde mi&nbsp;to&nbsp;dohromady.“</span></p>
        <p class="chunk" data-nb-ref-number="54" id="chunk54" data-nb-words="22" data-nb-chars="124"><span class="idea" data-nb-ref-number="54" id="idea54" data-nb-words="22" data-nb-chars="124">„Hm,“ řekl dr. Mejzlík, dívaje se&nbsp;povážlivě na&nbsp;ten malý seznam osob. „To je&nbsp;zatrápená věc. Možná, že&nbsp;nám schází někdo pátý.“</span></p>
        <p class="chunk" data-nb-ref-number="55" id="chunk55" data-nb-words="18" data-nb-chars="100"><span class="idea" data-nb-ref-number="55" id="idea55" data-nb-words="18" data-nb-chars="100">„Co byste chtěl s&nbsp;tím pátým?“ pravil vyčítavě pan Divíšek. „Vždyť si&nbsp;ani s&nbsp;těmi čtyřmi nevíte rady!“</span></p>
        <p class="chunk" data-nb-ref-number="56" id="chunk56" data-nb-words="30" data-nb-chars="169"><span class="idea" data-nb-ref-number="56" id="idea56" data-nb-words="30" data-nb-chars="169">„Pak tedy to&nbsp;musel být někdo z&nbsp;těch dvou, kdo zabil Berkovce: buď jeho tchán, nebo jeho bratr – Ale safra,“ vykřikl náhle, „poslouchejte, že&nbsp;ona to&nbsp;udělala ta&nbsp;Kateřina!“</span></p>
        <p class="chunk" data-nb-ref-number="57" id="chunk57" data-nb-words="23" data-nb-chars="127"><span class="idea" data-nb-ref-number="57" id="idea57" data-nb-words="23" data-nb-chars="127">„Propána,“ vyhrkl archivář stísněně, „na to&nbsp;jsem ani nechtěl myslet! Ježíšmarjá, že&nbsp;by&nbsp;to&nbsp;provedla ona? A&nbsp;co&nbsp;by&nbsp;s&nbsp;ní&nbsp;bylo dál?“</span></p>
        <p class="chunk" data-nb-ref-number="58" id="chunk58" data-nb-words="58" data-nb-chars="328"><span class="idea" data-nb-ref-number="58" id="idea58" data-nb-words="58" data-nb-chars="328">Doktoru Mejzlíkovi zrudly uši od&nbsp;přemýšlení. „Okamžik,“ řekl a&nbsp;vyskočil, aby vzrušeně přecházel. „Aha, aha,“ volal, „už do&nbsp;toho začínám vidět! Hrom do&nbsp;toho, tohle je&nbsp;případ! Ano, to&nbsp;se&nbsp;shoduje. – Pan Ješek v&nbsp;tom má&nbsp;hlavní roli! Aha, kruh se&nbsp;zavírá! A&nbsp;proto on&nbsp;Jiří – teď tomu rozumím! Poslouchejte, to&nbsp;byl číman, ten král Jiří!“</span></p>
        <p class="chunk" data-nb-ref-number="59" id="chunk59" data-nb-words="11" data-nb-chars="71"><span class="idea" data-nb-ref-number="59" id="idea59" data-nb-words="11" data-nb-chars="71">„To byl,“ pravil pan Divíšek zbožně. „Panečku, to&nbsp;byl moudrý panovník!“</span></p>
        <p class="chunk" data-nb-ref-number="60" id="chunk60" data-nb-words="110" data-nb-chars="708"><span class="idea" data-nb-ref-number="60" id="idea60" data-nb-words="110" data-nb-chars="708">„Tak koukejte se,“ spustil dr. Mejzlík usedaje na&nbsp;svůj vlastní kalamář na&nbsp;stole, „nejspíš to&nbsp;mohlo být takhle; a&nbsp;já&nbsp;na&nbsp;to&nbsp;vezmu jed, že&nbsp;to&nbsp;tak bylo! Tedy především hypotéza, kterou přijmeme, musí vzít v&nbsp;počet všechna daná fakta; žádná, ani sebemenší okolnost jí&nbsp;nesmí odporovat. Za&nbsp;druhé je&nbsp;musí vřadit do&nbsp;jediného souvislého děje; čím jednodušší, uzavřenější a&nbsp;souvislejší je&nbsp;děj, tím je&nbsp;pravděpodobnější, že&nbsp;se&nbsp;věci staly tak a&nbsp;ne&nbsp;jinak. Tomu my&nbsp;říkáme rekonstrukce činu, víme? Hypotéza, která všechna zjištěná fakta zařadí do&nbsp;nejsouvislejšího a&nbsp;nejpřehlednějšího dějového pásma, ta&nbsp;pro nás bezpodmínečně platí, rozumíte?“ pravil dr. Mejzlík, pohlížeje přísně na&nbsp;archiváře. „To je&nbsp;naše metodické pravidlo.“</span></p>
        <p class="chunk" data-nb-ref-number="61" id="chunk61" data-nb-words="4" data-nb-chars="32"><span class="idea" data-nb-ref-number="61" id="idea61" data-nb-words="4" data-nb-chars="32">„Ano,“ pravil archivář poslušně.</span></p>
        <p class="chunk" data-nb-ref-number="62" id="chunk62" data-nb-words="11" data-nb-chars="71"><span class="idea" data-nb-ref-number="62" id="idea62" data-nb-words="11" data-nb-chars="71">„Tedy fakta, na&nbsp;která musíme mít zřetel, jsou v&nbsp;pravděpodobném pořádku:</span></p>
        <p class="chunk" data-nb-ref-number="63" id="chunk63" data-nb-words="7" data-nb-chars="40"><span class="idea" data-nb-ref-number="63" id="idea63" data-nb-words="7" data-nb-chars="40">1. Petr Berkovec pojal za&nbsp;choť Kateřinu;</span></p>
        <p class="chunk" data-nb-ref-number="64" id="chunk64" data-nb-words="3" data-nb-chars="17"><span class="idea" data-nb-ref-number="64" id="idea64" data-nb-words="3" data-nb-chars="17">2. byl zavražděn;</span></p>
        <p class="chunk" data-nb-ref-number="65" id="chunk65" data-nb-words="5" data-nb-chars="30"><span class="idea" data-nb-ref-number="65" id="idea65" data-nb-words="5" data-nb-chars="30">3. Kateřina mizí bez náhrobku;</span></p>
        <p class="chunk" data-nb-ref-number="66" id="chunk66" data-nb-words="7" data-nb-chars="38"><span class="idea" data-nb-ref-number="66" id="idea66" data-nb-words="7" data-nb-chars="38">4. Jindřich bere zasvé v&nbsp;nějakém boji;</span></p>
        <p class="chunk" data-nb-ref-number="67" id="chunk67" data-nb-words="7" data-nb-chars="50"><span class="idea" data-nb-ref-number="67" id="idea67" data-nb-words="7" data-nb-chars="50">5. král vytýká Ješkovi Skalickému jeho prchlivost;</span></p>
        <p class="chunk" data-nb-ref-number="68" id="chunk68" data-nb-words="129" data-nb-chars="748"><span class="idea" data-nb-ref-number="68" id="idea68" data-nb-words="129" data-nb-chars="748">6. ale nepohání ho&nbsp;na&nbsp;soud: tedy Ješek Skalický byl nějakým způsobem v&nbsp;právu. Jsou to&nbsp;všechna daná fakta? Zajisté. Tedy dál: Ze&nbsp;srovnání těchto faktů plyne, že&nbsp;Petra nezavraždil Jindřich ani Ješek; kdo ho&nbsp;tedy mohl zavraždit? Patrně Kateřina. Ten dohad se&nbsp;nám potvrzuje i&nbsp;tím, že&nbsp;nemáme po&nbsp;Kateřině žádný náhrobek; byla nejspíš někde zahrabána jako pes. A&nbsp;proč vůbec nebyla pohnána na&nbsp;řádný soud? Patrně proto, že&nbsp;ji&nbsp;nějaký prchlivý mstitel bezmála na&nbsp;místě zabil. Byl to&nbsp;Jindřich? Patrně ne; kdyby Jindřich trestal Kateřinu smrtí, byl by&nbsp;s&nbsp;tím starý Ješek asi souhlasil; a&nbsp;proč by&nbsp;ho&nbsp;potom král káral za&nbsp;jeho prchlivost? Tedy z&nbsp;toho plyne, že&nbsp;Kateřinu utratil její rozzuřený otec. A&nbsp;teď je&nbsp;otázka, kdo zabil v&nbsp;boji Jindřicha. Pane, kdo to&nbsp;udělal?“</span></p>
        <p class="chunk" data-nb-ref-number="69" id="chunk69" data-nb-words="4" data-nb-chars="34"><span class="idea" data-nb-ref-number="69" id="idea69" data-nb-words="4" data-nb-chars="34">„Nevím,“ vydechl archivář zdrceně.</span></p>
        <p class="chunk" data-nb-ref-number="70" id="chunk70" data-nb-words="43" data-nb-chars="273"><span class="idea" data-nb-ref-number="70" id="idea70" data-nb-words="43" data-nb-chars="273">„No přece Ješek,“ vykřikl dr. Mejzlík. „Člověče, vždyť už&nbsp;tu&nbsp;nikoho jiného nemáme! Teprve tím se&nbsp;nám celý příběh zaokrouhluje, chápete to? Tedy podívejte se: Kateřina, žena Petra Berkovce, za&nbsp;– hm, jak se&nbsp;říká, zahořela hříšnou láskou k&nbsp;jeho mladšímu bratrovi Jindřichovi.“</span></p>
        <p class="chunk" data-nb-ref-number="71" id="chunk71" data-nb-words="11" data-nb-chars="60"><span class="idea" data-nb-ref-number="71" id="idea71" data-nb-words="11" data-nb-chars="60">„Máte na&nbsp;to&nbsp;doklady?“ ptal se&nbsp;pan Divíšek s&nbsp;ohromným zájmem.</span></p>
        <p class="chunk" data-nb-ref-number="72" id="chunk72" data-nb-words="55" data-nb-chars="316"><span class="idea" data-nb-ref-number="72" id="idea72" data-nb-words="55" data-nb-chars="316">„To plyne z&nbsp;logiky děje,“ řekl s&nbsp;určitostí dr. Mejzlík. „Poslouchejte, buď jde o&nbsp;peníze, nebo o&nbsp;ženskou; to&nbsp;my&nbsp;známe. Jak dalece Jindřich tu&nbsp;vášeň opětoval, to&nbsp;nevím; ale tady musíme hledat motiv, proč by&nbsp;Katuše zavraždila svého muže; a&nbsp;já&nbsp;vám říkám do&nbsp;očí,“ prohlásil dr. Mejzlík mocným hlasem, „že ona to&nbsp;udělala!“</span></p>
        <p class="chunk" data-nb-ref-number="73" id="chunk73" data-nb-words="7" data-nb-chars="45"><span class="idea" data-nb-ref-number="73" id="idea73" data-nb-words="7" data-nb-chars="45">„Já jsem to&nbsp;tušil,“ vzdychl archivář chmurně.</span></p>
        <p class="chunk" data-nb-ref-number="74" id="chunk74" data-nb-words="124" data-nb-chars="772"><span class="idea" data-nb-ref-number="74" id="idea74" data-nb-words="124" data-nb-chars="772">„A nyní se&nbsp;objeví na&nbsp;scéně její otec, Ješek Skalický, jako rodinný mstitel. Zabije svou dceru, protože ji&nbsp;nechce odevzdat katovi; a&nbsp;pak vyzve na&nbsp;souboj Jindřicha, protože ten nešťastný mladík je&nbsp;jaksi spoluvinen ze&nbsp;zločinu a&nbsp;zatracení jeho jediné dcery. V&nbsp;tom souboji Jindřich padne s&nbsp;mečem v&nbsp;ruce. Ovšem je&nbsp;tu&nbsp;druhá alternativa: Jindřich chrání Kateřinu vlastním tělem před rozzuřeným otcem a&nbsp;v&nbsp;souboji padne. Ale ta&nbsp;první alternativa je&nbsp;lepší. Tady máte ty&nbsp;neblahé skutky. A&nbsp;král Jiří, protože cítí, jak málo je&nbsp;lidský soud povolán soudit čin tak divoce spravedlivý, ponechává docela rozumně toho strašlivého otce, toho prchlivého mstitele spravedlnosti boží. Slušná porota by&nbsp;to&nbsp;taky tak udělala. Do&nbsp;roka pak starý Ješek umírá žalem a&nbsp;samotou; nejspíš srdeční mrtvice.“</span></p>
        <p class="chunk" data-nb-ref-number="75" id="chunk75" data-nb-words="97" data-nb-chars="580"><span class="idea" data-nb-ref-number="75" id="idea75" data-nb-words="97" data-nb-chars="580">„Amen,“ řekl archivář Divíšek spínaje ruce. „Tak to&nbsp;bylo. Král Jiří, jak ho&nbsp;znám, nemohl jednat jinak. Poslouchejte, ten Ješek, to&nbsp;je&nbsp;skvostná a&nbsp;drsná postava, že? Teď je&nbsp;ten případ dokonale jasný; člověk to&nbsp;zrovna vidí před sebou. A&nbsp;jak to&nbsp;všecko souvisí,“ divil se&nbsp;pan archivář. „Pane, prokázal jste cennou službu naší historické vědě; to&nbsp;vrhá tak dramatické světlo na&nbsp;tehdejší lidi, a&nbsp;vůbec –“ Pan Divíšek mávl rukou překonán vděčností. „Až vyjdou mé&nbsp;Dějiny vlády krále Jiříka z&nbsp;Poděbrad, dovolím si&nbsp;vám je, pane, poslat; to&nbsp;budete koukat, jak tam ten případ vědecky zpracuju!“</span></p>
        <p class="chunk" data-nb-ref-number="76" id="chunk76" data-nb-words="3" data-nb-chars="5"><span class="idea" data-nb-ref-number="76" id="idea76" data-nb-words="3" data-nb-chars="5">* * *</span></p>
        <p class="chunk" data-nb-ref-number="77" id="chunk77" data-nb-words="55" data-nb-chars="314"><span class="idea" data-nb-ref-number="77" id="idea77" data-nb-words="55" data-nb-chars="314">Po&nbsp;čase opravdu dostal dr. Mejzlík mohutný svazek Dějin vlády krále Jiříka z&nbsp;Poděbrad s&nbsp;vřelým věnováním archiváře Divíška. Pročetl celou knihu od&nbsp;A&nbsp;až&nbsp;do&nbsp;Z, neboť – přiznejme to&nbsp;– byl velmi hrd, že&nbsp;má&nbsp;podíl na&nbsp;vědeckém díle; ale nenašel nikde nic, až&nbsp;teprve na&nbsp;stránce 471 v&nbsp;bibliografických poznámkách četl toto:</span></p>
        <p class="chunk" data-nb-ref-number="78" id="chunk78" data-nb-words="33" data-nb-chars="228"><span class="idea" data-nb-ref-number="78" id="idea78" data-nb-words="33" data-nb-chars="228">Šebek Jaroslav, Regesta XIV. a&nbsp;XV. století, str. 213, dopis pana Ladislava Pcháče z&nbsp;Olešné panu Janu Boršovskému z&nbsp;Čerčan. Zajímavá, vědecky dosud nezpracovaná poznámka o&nbsp;Ješku Skalickém ze&nbsp;Skalice zasluhuje zvláštní pozornosti.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>