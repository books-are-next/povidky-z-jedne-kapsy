<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Propuštěný">
    <meta name="apple-mobile-web-app-capable" content="yes">
    <title>Propuštěný</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_z_jedne_kapsy_027.html">
    <link rel="next" href="./povidky_z_jedne_kapsy_029.html">
    <meta name="nb-order" content="24">
    <link rel="self" href="povidky_z_jedne_kapsy_028.html">
    <meta name="nb-identifier" content="capek-povidky-z-jedne-kapsy-8c00380">
    <meta name="nb-role" content="chapter">
  </head>
  <body data-nb-words="1592" data-nb-chars="9066" class="nb-role-chapter nb-custom-style">
    <nav role="doc-toc">
      <li><a href="povidky_z_jedne_kapsy_005.html">Předmluva</a></li>
      <li><a href="povidky_z_jedne_kapsy_006.html">Případ
          Dr. Mejzlíka</a></li>
      <li><a href="povidky_z_jedne_kapsy_007.html">Modrá chryzantéma</a></li>
      <li><a href="povidky_z_jedne_kapsy_008.html">Věštkyně</a></li>
      <li><a href="povidky_z_jedne_kapsy_009.html">Jasnovidec</a></li>
      <li><a href="povidky_z_jedne_kapsy_010.html">Tajemství písma</a></li>
      <li><a href="povidky_z_jedne_kapsy_011.html">Naprostý důkaz</a></li>
      <li><a href="povidky_z_jedne_kapsy_012.html">Experiment profesora Rousse</a></li>
      <li><a href="povidky_z_jedne_kapsy_013.html">Ztracený dopis</a></li>
      <li><a href="povidky_z_jedne_kapsy_014.html">Ukradený spis 139/VII, odd. C</a></li>
      <li><a href="povidky_z_jedne_kapsy_015.html">Muž, který se nelíbil</a></li>
      <li><a href="povidky_z_jedne_kapsy_016.html">Básník</a></li>
      <li><a href="povidky_z_jedne_kapsy_017.html">Případy pana Janíka</a></li>
      <li><a href="povidky_z_jedne_kapsy_018.html">Pád rodu Votických</a></li>
      <li><a href="povidky_z_jedne_kapsy_019.html">Rekord</a></li>
      <li><a href="povidky_z_jedne_kapsy_020.html">Případ Selvinův</a></li>
      <li><a href="povidky_z_jedne_kapsy_021.html">Šlépěje</a></li>
      <li><a href="povidky_z_jedne_kapsy_022.html">Kupon</a></li>
      <li><a href="povidky_z_jedne_kapsy_023.html">Oplatkův konec</a></li>
      <li><a href="povidky_z_jedne_kapsy_024.html">Poslední soud</a></li>
      <li><a href="povidky_z_jedne_kapsy_025.html">Zločin v chalupě</a></li>
      <li><a href="povidky_z_jedne_kapsy_026.html">Zmizení herce Bendy</a></li>
      <li><a href="povidky_z_jedne_kapsy_027.html">Vražedný útok</a></li>
      <li><a href="povidky_z_jedne_kapsy_028.html">Propuštěný</a></li>
      <li><a href="povidky_z_jedne_kapsy_029.html">Zločin na poště</a></li>
      <li><a href="povidky_z_jedne_kapsy_030.html">Ediční poznámka</a></li>
      <li><a href="povidky_z_jedne_kapsy_031.html">Život
          a doba spisovatele
          Karla Čapka v datech</a></li>
      <li><a href="povidky_z_jedne_kapsy_032.html">První vydání knih Karla Čapka</a></li>
      <li><a href="povidky_z_jedne_kapsy_033.html">Poznámky pod čarou</a></li>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_027.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="10"><span class="idea" data-nb-ref-number="1" id="idea1" data-nb-words="1" data-nb-chars="10">Propuštěný</span></h1>
        <p class="chunk" data-nb-ref-number="2" data-nb-words="135" data-nb-chars="816"><span class="idea" data-nb-ref-number="2" id="idea2" data-nb-words="135" data-nb-chars="816">„Tak co, rozuměl jste, Zárubo?“ ptal se&nbsp;ředitel věznice, když téměř slavnostně dočetl příslušný akt od&nbsp;ministerstva spravedlnosti. „To znamená, že&nbsp;se&nbsp;vám podmínečně promíjí zbytek vašeho doživotního trestu. Odseděl jste si&nbsp;dvanáct a&nbsp;půl roku a&nbsp;po&nbsp;tu&nbsp;celou dobu jste se&nbsp;choval… no, zkrátka, vzorně; my&nbsp;jsme vám dali nejlepší vysvědčení a… eh… jedním slovem, můžete jít domů, rozumíte? Ale pamatujte si, Zárubo, kdybyste něco provedl, tak to&nbsp;podmínečné propuštění pomine a&nbsp;vy&nbsp;si&nbsp;budete muset odsedět ten doživotní trest za&nbsp;vraždu na&nbsp;své manželce Marii, a&nbsp;pak už&nbsp;vám ani Pámbu nepomůže. Tak si&nbsp;dejte pozor, Zárubo; příště by&nbsp;to&nbsp;bylo nadosmrti.“ Pan ředitel se&nbsp;dojatě vysmrkal. „My jsme vás tu&nbsp;měli rádi, Zárubo, ale podruhé bych vás tu&nbsp;nechtěl vidět. Tak spánembohem, a&nbsp;pan správce vám vyplatí vaše peníze. Můžete jít.“</span></p>
        <p class="chunk" data-nb-ref-number="3" data-nb-words="24" data-nb-chars="136"><span class="idea" data-nb-ref-number="3" id="idea3" data-nb-words="24" data-nb-chars="136">Záruba, čahoun skoro dvoumetrový, přešlapoval a&nbsp;něco koktal; byl tak šťasten, že&nbsp;ho&nbsp;to&nbsp;až&nbsp;bolelo a&nbsp;že&nbsp;v&nbsp;něm hrkalo cosi jako zavzlykání.</span></p>
        <p class="chunk" data-nb-ref-number="4" data-nb-words="70" data-nb-chars="386"><span class="idea" data-nb-ref-number="4" id="idea4" data-nb-words="70" data-nb-chars="386">„No tak, no&nbsp;tak,“ bručel ředitel. „Jen se&nbsp;nám tu&nbsp;nerozbrečte. Uchystali jsme vám nějaké šaty, a&nbsp;stavitel Málek mně slíbil, že&nbsp;vás vezme do&nbsp;práce. – Co, vy&nbsp;se&nbsp;chcete dřív podívat domů? Aha, na&nbsp;hrob své ženy. No, to&nbsp;je&nbsp;od&nbsp;vás hezké. Tak šťastnou cestu, pane Zárubo,“ řekl honem ředitel a&nbsp;podal Zárubovi ruku. „A dejte si&nbsp;na&nbsp;sebe pozor, prokrista, pamatujte, že&nbsp;jste venku jen podmínečně!“</span></p>
        <p class="chunk" data-nb-ref-number="5" data-nb-words="33" data-nb-chars="216"><span class="idea" data-nb-ref-number="5" id="idea5" data-nb-words="33" data-nb-chars="216">„Takový hodný člověk,“ povídal ředitel, sotva se&nbsp;za&nbsp;Zárubou zavřely dveře. „Já vám řeknu, Formánku, tihle vrahové bývají moc slušní lidé; nejhorší jsou defraudanti, těm není v&nbsp;kriminále nic recht. Škoda toho Záruby!“</span></p>
        <p class="chunk" data-nb-ref-number="6" data-nb-words="300" data-nb-chars="1667"><span class="idea" data-nb-ref-number="6" id="idea6" data-nb-words="300" data-nb-chars="1667">Když tedy Záruba měl za&nbsp;sebou železná vrata i&nbsp;dvůr pankrácké věznice, měl ještě takový nejistý a&nbsp;pokorný dojem, že&nbsp;ho&nbsp;nejbližší dozorce zadrží a&nbsp;dovede zpátky; i&nbsp;loudal se&nbsp;pomalu, aby se&nbsp;nezdálo, že&nbsp;utíká. Když vyšel na&nbsp;ulici, motala se&nbsp;mu&nbsp;hlava, tolik lidí je&nbsp;venku, tamhle se&nbsp;honí děti, dva šoféři se&nbsp;hádají, bože, těch lidí, to&nbsp;dřív nebývalo, kam vlastně jít? To&nbsp;je&nbsp;jedno; samé vozy, a&nbsp;tolik ženských, nejde nikdo za&nbsp;mnou? ne, ale těch vozů co&nbsp;je! Záruba si&nbsp;to&nbsp;natíral dolů k&nbsp;Praze, aby už&nbsp;byl co&nbsp;nejdál; zavonělo mu&nbsp;uzenářství, ale teď ne, teď ještě ne; pak zavonělo něco ještě silněji: novostavba. Zedník Záruba se&nbsp;zastavil a&nbsp;čichal vůni malty a&nbsp;trámů. Díval se&nbsp;na&nbsp;strejdu, jak míchá vápno; měl chuť se&nbsp;dát do&nbsp;řeči, ale jaksi nemohl, nevylezl z&nbsp;něho žádný hlas, člověk si&nbsp;v&nbsp;samovazbě odvykne mluvit. Záruba dlouhými kroky sestupoval do&nbsp;Prahy. Proboha, to&nbsp;je&nbsp;nějakých staveb! Tadyhle to&nbsp;dělají celé z&nbsp;betonu, to&nbsp;před dvanácti lety nebylo, to&nbsp;nebylo, to&nbsp;za&nbsp;mých časů nebylo, mínil Záruba, ale vždyť jim to&nbsp;musí spadnout, takové tenké pilíře! „Pozor, člověče, copak jste slepý?“ Málem by&nbsp;ho&nbsp;přejelo auto, málem by&nbsp;vlezl pod řinčící tramvaj; sakra, člověk za&nbsp;dvanáct let odvykne ulicím. Rád by&nbsp;se&nbsp;někoho zeptal, co&nbsp;je&nbsp;to&nbsp;za&nbsp;velikou stavbu; rád by&nbsp;se&nbsp;zeptal, kudy má&nbsp;jít na&nbsp;Severozápadní nádraží; protože zrovna podle něho rachotil kamion se&nbsp;železem, zkusil sám pro sebe říci nahlas: „Prosím vás, kudy se&nbsp;jde na&nbsp;Severozápadní nádraží?“ Ne, nejde to; nějak v&nbsp;něm zaschl hlas či&nbsp;co, člověk tam nahoře zrezaví a&nbsp;oněmí; první tři roky se&nbsp;ještě sem tam na&nbsp;něco zeptá, ale pak už&nbsp;přestane. „Prosím vás, kudy se&nbsp;jde –“ Jenom mu&nbsp;to&nbsp;zachrčelo v&nbsp;krku, ale lidský hlas to&nbsp;nebyl.</span></p>
        <p class="chunk" data-nb-ref-number="7" data-nb-words="105" data-nb-chars="542"><span class="idea" data-nb-ref-number="7" id="idea7" data-nb-words="105" data-nb-chars="542">Dlouhými kroky ubíhá Záruba do&nbsp;ulic. Je&nbsp;mu, jako by&nbsp;byl opilý nebo jako by&nbsp;šel ve&nbsp;snách; ono je&nbsp;všechno docela jiné než před těmi dvanácti roky, větší, hlučnější a&nbsp;zmatenější. Jenom těch lidí co&nbsp;je! Zárubovi je&nbsp;z&nbsp;toho až&nbsp;smutno, zdá se&nbsp;mu, že&nbsp;je&nbsp;někde v&nbsp;cizině a&nbsp;že&nbsp;se&nbsp;s&nbsp;těmi lidmi ani nedomluví. Jenom kdyby se&nbsp;dostal na&nbsp;nádraží a&nbsp;mohl jet domů, domů… Bratr tam má&nbsp;chalupu a&nbsp;děti… „Prosím vás, kudy se&nbsp;jde,“ pokouší se&nbsp;Záruba vyslovit, ale jen bezhlase hýbá rty. Eh&nbsp;co, doma to&nbsp;přejde, doma se&nbsp;rozmluvím; jen na&nbsp;to&nbsp;nádraží kdybych se&nbsp;dostal!</span></p>
        <p class="chunk" data-nb-ref-number="8" data-nb-words="141" data-nb-chars="790"><span class="idea" data-nb-ref-number="8" id="idea8" data-nb-words="141" data-nb-chars="790">Najednou za&nbsp;ním křik, a&nbsp;někdo ho&nbsp;strhl na&nbsp;chodník. „Člověče, proč nejdete po&nbsp;chodníku?“ hartusí na&nbsp;něho šofér. Záruba by&nbsp;chtěl odpovědět, ale ono to&nbsp;nejde; jen odchrchlá a&nbsp;běží dál. Po&nbsp;chodníku, myslí si, pro mne je&nbsp;chodník málo; lidi, já&nbsp;mám tak naspěch, já&nbsp;chci být doma, prosím vás, kudy se&nbsp;jde na&nbsp;Severozápadní nádraží? Asi tou nejživější ulicí, rozhodl se, tady, co&nbsp;jede ta&nbsp;řada tramvají. Kde jen se&nbsp;nabere tolik lidí? Vždyť to&nbsp;jsou celé zástupy, a&nbsp;všichni jdou jedním směrem, to&nbsp;jistě je&nbsp;k&nbsp;nádraží, proto tak běží, aby jim neujel vlak. Čahoun Záruba přidal do&nbsp;kroku, aby nezůstal vzadu; a&nbsp;vida, ani těm lidem už&nbsp;nestačí chodníky, valí se&nbsp;prostředkem ulice, hustý a&nbsp;hlučící dav; a&nbsp;pořád se&nbsp;přidávají noví, běží poklusem a&nbsp;něco křičí; a&nbsp;vtom počali křičet všichni dlouhým a&nbsp;širým řevem.</span></p>
        <p class="chunk" data-nb-ref-number="9" data-nb-words="260" data-nb-chars="1468"><span class="idea" data-nb-ref-number="9" id="idea9" data-nb-words="260" data-nb-chars="1468">Zárubovi se&nbsp;zatočila hlava opojením hluku. Hergot, je&nbsp;to&nbsp;krása, tolik lidí! Tam napřed začali zpívat něco do&nbsp;pochodu. Záruba vyrovnává krok a&nbsp;rozjařeně šlape, hele, teď zpívají všichni kolem něho, Zárubovi něco jihne a&nbsp;nabíhá v&nbsp;krku, jako by&nbsp;ho&nbsp;to&nbsp;tlačilo, musí to&nbsp;ven a&nbsp;je&nbsp;to&nbsp;zpěv, ráz dva, ráz dva, Záruba zpívá píseň beze slov, bručí si, brouká hluboký bas, jak je&nbsp;ta&nbsp;píseň? to&nbsp;je&nbsp;jedno, já&nbsp;jedu domů, já&nbsp;jedu domů! Dlouhán Záruba šlape už&nbsp;v&nbsp;první řadě a&nbsp;zpívá, nejsou to&nbsp;slova, ale je&nbsp;to&nbsp;tak krásné, ráz dva, ráz dva, se&nbsp;vztyčenou rukou troubí Záruba jako slon, je&nbsp;mu, jako by&nbsp;znělo celé jeho tělo, břicho se&nbsp;chvěje jako buben, hrudník hlasitě duní a&nbsp;v&nbsp;hrdle to&nbsp;dělá tak dobře, tak dobře, jako bys chlastal nebo plakal. Tisíce lidí křičí „Hanba! Hanba vládě!“, ale Záruba nemůže pochytit, co&nbsp;to&nbsp;volají, i&nbsp;vytrubuje vítězně „A–á! A–á!“ Mávaje dlouhou rukou jde Záruba v&nbsp;čele všech, hýká a&nbsp;řičí, zpívá a&nbsp;burácí, bubnuje si&nbsp;pěstmi do&nbsp;hrudníku a&nbsp;vyráží veliký křik, který ční nad hlavami všech jako vlající prapor. „Uavá, uavá,“ troubí Záruba z&nbsp;plna hrdla, z&nbsp;plných plic, z&nbsp;plného srdce, zavíraje přitom oči jako kokrhající kohout. „Uavá! Aaá! Huráá!“ Nyní se&nbsp;dav jaksi zastavil a&nbsp;nemůže dál, couvá zmatenou vlnou, supí a&nbsp;naježí se&nbsp;rozčilenými skřeky. „Uavá! Huráá!“ Záruba se&nbsp;zavřenýma očima se&nbsp;oddává tomu velikému a&nbsp;osvobozenému hlasu, který stoupá z&nbsp;jeho nitra. Najednou se&nbsp;na&nbsp;něho sápou nějaké ruce a&nbsp;udýchaný hlas mu&nbsp;chrčí do&nbsp;ucha: „Ve jménu zákona vás zatýkám!“</span></p>
        <p class="chunk" data-nb-ref-number="10" data-nb-words="131" data-nb-chars="755"><span class="idea" data-nb-ref-number="10" id="idea10" data-nb-words="131" data-nb-chars="755">Záruba vytřeštil oči; na&nbsp;jedné jeho ruce visí strážník a&nbsp;vytahuje ho&nbsp;z&nbsp;hloučku, který sebou křečovitě cloumá. Záruba hekl hrůzou a&nbsp;chce vyrvat ruku strážníkovi, který mu&nbsp;ji&nbsp;zkrucuje; tu&nbsp;zařval Záruba bolestí a&nbsp;druhou rukou jako palicí praštil strážníka do&nbsp;hlavy. Strážník zrudl a&nbsp;pustil ho; vtom dostal Záruba obuškem do&nbsp;hlavy, a&nbsp;zas, zas, zas! Dvě ohromné ruce se&nbsp;roztočily jako větrný mlýn a&nbsp;dopadaly na&nbsp;nějaké hlavy; tu&nbsp;se&nbsp;na&nbsp;ně&nbsp;pověsili dva lidé v&nbsp;přilbách jako buldoci, Záruba zajíkaje se&nbsp;děsem je&nbsp;hledí setřást, kope kolem sebe, zmítá sebou jako šílený, je&nbsp;někam vlečen a&nbsp;strkán, dva strážníci ho&nbsp;vedou za&nbsp;zkroucené ruce prázdnou ulicí, ráz dva, ráz dva, Záruba jde jako ovečka, prosím vás, kudy se&nbsp;jde na&nbsp;Severozápadní nádraží? dyť já&nbsp;mám jet domů.</span></p>
        <p class="chunk" data-nb-ref-number="11" data-nb-words="7" data-nb-chars="45"><span class="idea" data-nb-ref-number="11" id="idea11" data-nb-words="7" data-nb-chars="45">Dva strážníci ho&nbsp;téměř hodili na&nbsp;komisařství.</span></p>
        <p class="chunk" data-nb-ref-number="12" data-nb-words="10" data-nb-chars="55"><span class="idea" data-nb-ref-number="12" id="idea12" data-nb-words="10" data-nb-chars="55">„Jak se&nbsp;jmenujete,“ spustil na&nbsp;něho zlý a&nbsp;studený hlas.</span></p>
        <p class="chunk" data-nb-ref-number="13" data-nb-words="9" data-nb-chars="40"><span class="idea" data-nb-ref-number="13" id="idea13" data-nb-words="9" data-nb-chars="40">Záruba by&nbsp;to&nbsp;rád řekl, ale jen hýbá rty.</span></p>
        <p class="chunk" data-nb-ref-number="14" data-nb-words="8" data-nb-chars="44"><span class="idea" data-nb-ref-number="14" id="idea14" data-nb-words="8" data-nb-chars="44">„No tak, jak se&nbsp;jmenujete,“ zařval zlý hlas.</span></p>
        <p class="chunk" data-nb-ref-number="15" data-nb-words="5" data-nb-chars="38"><span class="idea" data-nb-ref-number="15" id="idea15" data-nb-words="5" data-nb-chars="38">„Záruba Antonín,“ šeptá čahoun sípavě.</span></p>
        <p class="chunk" data-nb-ref-number="16" data-nb-words="1" data-nb-chars="8"><span class="idea" data-nb-ref-number="16" id="idea16" data-nb-words="1" data-nb-chars="8">„Bytem?“</span></p>
        <p class="chunk" data-nb-ref-number="17" data-nb-words="11" data-nb-chars="79"><span class="idea" data-nb-ref-number="17" id="idea17" data-nb-words="11" data-nb-chars="79">Záruba bezradně pokrčil rameny. „Na Pankráci,“ vypravil ze&nbsp;sebe. „V samovazbě.“</span></p>
        <p class="chunk" data-nb-ref-number="18" data-nb-words="3" data-nb-chars="5"><span class="idea" data-nb-ref-number="18" id="idea18" data-nb-words="3" data-nb-chars="5">* * *</span></p>
        <p class="chunk" data-nb-ref-number="19" data-nb-words="28" data-nb-chars="153"><span class="idea" data-nb-ref-number="19" id="idea19" data-nb-words="28" data-nb-chars="153">Ono to&nbsp;sice nemá byt, ale stalo se&nbsp;to: tři právníci se&nbsp;radili, jak z&nbsp;toho dostat toho Zárubu ven, předseda senátu, státní návladní a&nbsp;advokát ex&nbsp;offo<a href="./resources/undefined">[16]</a>.</span></p>
        <p class="chunk" data-nb-ref-number="20" data-nb-words="9" data-nb-chars="52"><span class="idea" data-nb-ref-number="20" id="idea20" data-nb-words="9" data-nb-chars="52">„Tak ať&nbsp;to&nbsp;ten Záruba zapře,“ mínil státní návladní.</span></p>
        <p class="chunk" data-nb-ref-number="21" data-nb-words="24" data-nb-chars="135"><span class="idea" data-nb-ref-number="21" id="idea21" data-nb-words="24" data-nb-chars="135">„To nejde,“ bručel předseda senátu. „On se&nbsp;už&nbsp;ve&nbsp;vyšetřování přiznal, že&nbsp;se&nbsp;s&nbsp;těmi policajty pral. Trouba jeden, když se&nbsp;sám přiznal –“</span></p>
        <p class="chunk" data-nb-ref-number="22" data-nb-words="19" data-nb-chars="121"><span class="idea" data-nb-ref-number="22" id="idea22" data-nb-words="19" data-nb-chars="121">„Kdyby ti&nbsp;strážníci vypověděli,“ navrhoval advokát, „že toho Zárubu s&nbsp;určitostí nepoznávají, že&nbsp;to&nbsp;mohl být někdo jiný –“</span></p>
        <p class="chunk" data-nb-ref-number="23" data-nb-words="34" data-nb-chars="226"><span class="idea" data-nb-ref-number="23" id="idea23" data-nb-words="34" data-nb-chars="226">„Prosím vás,“ protestoval státní návladní, „to tak, abychom učili policajty lhát! Když toho Zárubu určitě poznávají – Já&nbsp;bych byl pro pominutí smyslů. Navrhněte prozkoumání duševního stavu, pane kolego; já&nbsp;se&nbsp;k&nbsp;tomu připojím.“</span></p>
        <p class="chunk" data-nb-ref-number="24" data-nb-words="17" data-nb-chars="91"><span class="idea" data-nb-ref-number="24" id="idea24" data-nb-words="17" data-nb-chars="91">„Copak o&nbsp;to,“ řekl advokát, „já to&nbsp;navrhnu; ale co&nbsp;když nám ho&nbsp;doktoři neuznají za&nbsp;blázna?“</span></p>
        <p class="chunk" data-nb-ref-number="25" data-nb-words="62" data-nb-chars="362"><span class="idea" data-nb-ref-number="25" id="idea25" data-nb-words="62" data-nb-chars="362">„Já s&nbsp;nimi promluvím,“ uvoloval se&nbsp;předseda senátu. „Ono to&nbsp;sice nemá být, ale – U&nbsp;čerta, to&nbsp;bych nerad, aby ten Záruba musel pro tu&nbsp;hloupost doživotně sedět. Já&nbsp;bych se&nbsp;raději viděl nevímkde. Prokristapána, já&nbsp;bych mu&nbsp;dal šest měsíců, ani bych nemrknul; ale aby si&nbsp;pak musel odsedět zbytek doživotního kriminálu, pane, to&nbsp;by&nbsp;se&nbsp;mně zatraceně netento, nelíbilo.“</span></p>
        <p class="chunk" data-nb-ref-number="26" data-nb-words="47" data-nb-chars="280"><span class="idea" data-nb-ref-number="26" id="idea26" data-nb-words="47" data-nb-chars="280">„Nepomůže-li nám pominutí smyslů,“ uvažoval státní zástupce, „tak to&nbsp;vypadá moc škaredě. Proboha vás prosím, já&nbsp;to&nbsp;musím zažalovat jako zločin; co&nbsp;si&nbsp;s&nbsp;tím mám jiného počít? Kdyby se&nbsp;byl ten pitomec stavil aspoň někde v&nbsp;hospodě! Z&nbsp;toho bychom už&nbsp;upletli nějakou tu&nbsp;nepříčetnost –“</span></p>
        <p class="chunk" data-nb-ref-number="27" data-nb-words="30" data-nb-chars="161"><span class="idea" data-nb-ref-number="27" id="idea27" data-nb-words="30" data-nb-chars="161">„Prosím vás, páni,“ naléhal předseda senátu, „nějak mně to&nbsp;už&nbsp;udělejte, abych ho&nbsp;mohl pustit. Já&nbsp;jsem starý člověk a&nbsp;nerad bych bral na&nbsp;sebe – no, však víte co.“</span></p>
        <p class="chunk" data-nb-ref-number="28" data-nb-words="20" data-nb-chars="122"><span class="idea" data-nb-ref-number="28" id="idea28" data-nb-words="20" data-nb-chars="122">„Těžká věc,“ vzdychl státní návladní. „No, budeme vidět. Aspoň se&nbsp;to&nbsp;s&nbsp;těmi psychiatry protáhne. Tak zítra je&nbsp;líčení, že?“</span></p>
        <p class="chunk" data-nb-ref-number="29" data-nb-words="3" data-nb-chars="5"><span class="idea" data-nb-ref-number="29" id="idea29" data-nb-words="3" data-nb-chars="5">* * *</span></p>
        <p class="chunk" data-nb-ref-number="30" data-nb-words="28" data-nb-chars="158"><span class="idea" data-nb-ref-number="30" id="idea30" data-nb-words="28" data-nb-chars="158">Ale k&nbsp;líčení ani nedošlo. Té&nbsp;noci se&nbsp;Antonín Záruba oběsil, patrně ze&nbsp;strachu před trestem. Protože byl příliš dlouhý, visel tak divně, jako by&nbsp;seděl na&nbsp;zemi.</span></p>
        <p class="chunk" data-nb-ref-number="31" data-nb-words="17" data-nb-chars="100"><span class="idea" data-nb-ref-number="31" id="idea31" data-nb-words="17" data-nb-chars="100">„Zatrápená věc,“ bručel státní návladní, „hergot, to&nbsp;je&nbsp;hloupá věc. Ale aspoň že&nbsp;my&nbsp;za&nbsp;to&nbsp;nemůžeme.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_029.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>