<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kupon">
    <meta name="apple-mobile-web-app-capable" content="yes">
    <title>Kupon</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Povídky z jedné kapsy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky z jedné kapsy">
    <meta property="og:title" content="Povídky z jedné kapsy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Povídky z jedné kapsy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_z_jedne_kapsy_021.html">
    <link rel="next" href="./povidky_z_jedne_kapsy_023.html">
    <meta name="nb-order" content="18">
    <link rel="self" href="povidky_z_jedne_kapsy_022.html">
    <meta name="nb-identifier" content="capek-povidky-z-jedne-kapsy-edae2d6">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2579" data-nb-chars="14497">
    <nav role="doc-toc">
      <ul class="plain section">
        <li><a href="povidky_z_jedne_kapsy_005.html">Předmluva</a></li>
        <li><a href="povidky_z_jedne_kapsy_006.html">Případ
            Dr. Mejzlíka</a></li>
        <li><a href="povidky_z_jedne_kapsy_007.html">Modrá chryzantéma</a></li>
        <li><a href="povidky_z_jedne_kapsy_008.html">Věštkyně</a></li>
        <li><a href="povidky_z_jedne_kapsy_009.html">Jasnovidec</a></li>
        <li><a href="povidky_z_jedne_kapsy_010.html">Tajemství písma</a></li>
        <li><a href="povidky_z_jedne_kapsy_011.html">Naprostý důkaz</a></li>
        <li><a href="povidky_z_jedne_kapsy_012.html">Experiment profesora Rousse</a></li>
        <li><a href="povidky_z_jedne_kapsy_013.html">Ztracený dopis</a></li>
        <li><a href="povidky_z_jedne_kapsy_014.html">Ukradený spis 139/VII, odd. C</a></li>
        <li><a href="povidky_z_jedne_kapsy_015.html">Muž, který se nelíbil</a></li>
        <li><a href="povidky_z_jedne_kapsy_016.html">Básník</a></li>
        <li><a href="povidky_z_jedne_kapsy_017.html">Případy pana Janíka</a></li>
        <li><a href="povidky_z_jedne_kapsy_018.html">Pád rodu Votických</a></li>
        <li><a href="povidky_z_jedne_kapsy_019.html">Rekord</a></li>
        <li><a href="povidky_z_jedne_kapsy_020.html">Případ Selvinův</a></li>
        <li><a href="povidky_z_jedne_kapsy_021.html">Šlépěje</a></li>
        <li><a href="povidky_z_jedne_kapsy_022.html">Kupon</a></li>
        <li><a href="povidky_z_jedne_kapsy_023.html">Oplatkův konec</a></li>
        <li><a href="povidky_z_jedne_kapsy_024.html">Poslední soud</a></li>
        <li><a href="povidky_z_jedne_kapsy_025.html">Zločin v chalupě</a></li>
        <li><a href="povidky_z_jedne_kapsy_026.html">Zmizení herce Bendy</a></li>
        <li><a href="povidky_z_jedne_kapsy_027.html">Vražedný útok</a></li>
        <li><a href="povidky_z_jedne_kapsy_028.html">Propuštěný</a></li>
        <li><a href="povidky_z_jedne_kapsy_029.html">Zločin na poště</a></li>
        <li><a href="povidky_z_jedne_kapsy_030.html">Ediční poznámka</a></li>
        <li><a href="povidky_z_jedne_kapsy_031.html">Život
            a doba spisovatele
            Karla Čapka v datech</a></li>
        <li><a href="povidky_z_jedne_kapsy_032.html">První vydání knih Karla Čapka</a></li>
        <li><a href="povidky_z_jedne_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">Kupon</span></h1>
        <section>
          <p class="chunk" data-nb-ref-number="2" data-nb-words="124" data-nb-chars="710"><span class="idea" data-nb-ref-number="2" id="idea2" data-nb-words="124" data-nb-chars="710">Toho horkého srpnového večera bylo na&nbsp;Střeleckém ostrově plno lidí; a&nbsp;tak Mince a&nbsp;Pepovi nezbylo, než aby si&nbsp;sedli ke&nbsp;stolu, kde už&nbsp;seděl nějaký pán s&nbsp;tlustým a&nbsp;smutným knírem. „S dovolením,“ řekl Pepa a&nbsp;ten pán jenom tak pokývl. (Ten protiva, řekla si&nbsp;Minka, zrovna u&nbsp;našeho stolu musí sedět!) První věc tedy byla, že&nbsp;si&nbsp;Minka s&nbsp;gestem vévodkyně sedla na&nbsp;židli, kterou jí&nbsp;Pepa utřel kapesníkem; druhá, bezprostředně následující, byla ta, že&nbsp;honem vytáhla pudřenku a&nbsp;pudrovala si&nbsp;nos, aby se&nbsp;jí&nbsp;proboha v&nbsp;tom horku snad trochu neleskl; a&nbsp;přitom, jak tu&nbsp;pudřenku vyjímala, vypadl jí&nbsp;z&nbsp;taštičky zmuchlaný lístek. Tu&nbsp;se&nbsp;ten pán s&nbsp;knírem shýbl a&nbsp;zvedl ten maličký lístek. „Schovejte si&nbsp;to, slečno,“ řekl zasmušile.</span></p>
          <p class="chunk" data-nb-ref-number="3" data-nb-words="40" data-nb-chars="220"><span class="idea" data-nb-ref-number="3" id="idea3" data-nb-words="40" data-nb-chars="220">Minka se&nbsp;začervenala, předně proto, že&nbsp;ji&nbsp;oslovil cizí pán, a&nbsp;za&nbsp;druhé proto, že&nbsp;ji&nbsp;mrzelo, že&nbsp;se&nbsp;začervenala. „Děkuju,“ řekla a&nbsp;obrátila se&nbsp;honem k&nbsp;Pepovi. „Víš, to&nbsp;je&nbsp;ten kupon z&nbsp;obchodu, co&nbsp;jsem si&nbsp;kupovala punčochy.“</span></p>
          <p class="chunk" data-nb-ref-number="4" data-nb-words="13" data-nb-chars="84"><span class="idea" data-nb-ref-number="4" id="idea4" data-nb-words="13" data-nb-chars="84">„Právě,“ řekl melancholický muž. „Ani nevíte, slečno, k&nbsp;čemu se&nbsp;to&nbsp;může potřebovat.“</span></p>
          <p class="chunk" data-nb-ref-number="5" data-nb-words="25" data-nb-chars="169"><span class="idea" data-nb-ref-number="5" id="idea5" data-nb-words="25" data-nb-chars="169">Pepa považoval za&nbsp;svou rytířskou povinnost jaksi zakročit. „Načpak schovávat takové hloupé papírky,“ pravil, nedívaje se&nbsp;na&nbsp;toho pána. „Člověk toho má&nbsp;potom plné kapsy.“</span></p>
          <p class="chunk" data-nb-ref-number="6" data-nb-words="15" data-nb-chars="74"><span class="idea" data-nb-ref-number="6" id="idea6" data-nb-words="15" data-nb-chars="74">„To nevadí,“ mínil muž s&nbsp;knírem. „To má&nbsp;někdy větší cenu než já&nbsp;nevím co.“</span></p>
          <p class="chunk" data-nb-ref-number="7" data-nb-words="39" data-nb-chars="227"><span class="idea" data-nb-ref-number="7" id="idea7" data-nb-words="39" data-nb-chars="227">Minčina tvář nabyla upjatého výrazu. (Ten protiva se&nbsp;nám bude plést do&nbsp;řeči; bože, proč jsme si&nbsp;nesedli jinam!) Pepa se&nbsp;rozhodl, že&nbsp;to&nbsp;skoncuje. „Jakou cenu?“ řekl studeně a&nbsp;svraštil obočí. (Jak mu&nbsp;to&nbsp;sluší, potěšila se&nbsp;Minka.)</span></p>
          <p class="chunk" data-nb-ref-number="8" data-nb-words="35" data-nb-chars="208"><span class="idea" data-nb-ref-number="8" id="idea8" data-nb-words="35" data-nb-chars="208">„Jako stopa,“ zabručel ten protiva a&nbsp;dodal místo formálního představení: „Já jsem totiž pan Souček od&nbsp;policie, víte? Teď zrovna jsme měli takový případ,“ řekl a&nbsp;mávl rukou. „Člověk ani neví, co&nbsp;nosí v&nbsp;kapse.“</span></p>
          <p class="chunk" data-nb-ref-number="9" data-nb-words="22" data-nb-chars="141"><span class="idea" data-nb-ref-number="9" id="idea9" data-nb-words="22" data-nb-chars="141">„Jaký případ?“ nemohl se&nbsp;zadržet Pepa. (Minka zachytila pohled mládence od&nbsp;vedlejšího stolu. Počkej, Pepo, já&nbsp;ti&nbsp;dám, mluvit s&nbsp;jinými lidmi!)</span></p>
          <p class="chunk" data-nb-ref-number="10" data-nb-words="17" data-nb-chars="83"><span class="idea" data-nb-ref-number="10" id="idea10" data-nb-words="17" data-nb-chars="83">„Ale s&nbsp;tou ženskou, co&nbsp;ji&nbsp;našli u&nbsp;Roztyl,“ řekl muž s&nbsp;knírem a&nbsp;chystal se&nbsp;umlknout.</span></p>
          <p class="chunk" data-nb-ref-number="11" data-nb-words="16" data-nb-chars="91"><span class="idea" data-nb-ref-number="11" id="idea11" data-nb-words="16" data-nb-chars="91">V&nbsp;Mince propukl náhlý zájem, nejspíš proto, že&nbsp;šlo také o&nbsp;ženu. „S jakou ženskou?“ vyhrkla.</span></p>
          <p class="chunk" data-nb-ref-number="12" data-nb-words="43" data-nb-chars="249"><span class="idea" data-nb-ref-number="12" id="idea12" data-nb-words="43" data-nb-chars="249">„Ale s&nbsp;tou, co&nbsp;ji&nbsp;tam tuhle našli,“ bručel vyhýbavě pan Souček od&nbsp;policie a&nbsp;trochu v&nbsp;rozpacích vyhrabal z&nbsp;kapsy cigaretu; a&nbsp;tu&nbsp;se&nbsp;stalo něco naprosto nepředvídaného: Pepa vjel spěšně rukou do&nbsp;kapsy, rozžal svůj zapalovač a&nbsp;podával tomu člověku oheň.</span></p>
          <p class="chunk" data-nb-ref-number="13" data-nb-words="30" data-nb-chars="179"><span class="idea" data-nb-ref-number="13" id="idea13" data-nb-words="30" data-nb-chars="179">„Děkuju vám,“ řekl pan Souček zřejmě dojat a&nbsp;poctěn. „Víte, jak našli ženci v&nbsp;obilí tu&nbsp;ženskou mrtvolu mezi Roztyly a&nbsp;Krčí,“ vysvětloval, dávaje tím najevo svou vděčnost a&nbsp;přízeň.</span></p>
          <p class="chunk" data-nb-ref-number="14" data-nb-words="23" data-nb-chars="117"><span class="idea" data-nb-ref-number="14" id="idea14" data-nb-words="23" data-nb-chars="117">„Já o&nbsp;tom nic nevím,“ řekla Minka, vyvalujíc oči. „Pepo, pamatuješ, jak jsme byli v&nbsp;Krči? – A&nbsp;co&nbsp;se&nbsp;té&nbsp;ženské stalo?“</span></p>
          <p class="chunk" data-nb-ref-number="15" data-nb-words="107" data-nb-chars="578"><span class="idea" data-nb-ref-number="15" id="idea15" data-nb-words="107" data-nb-chars="578">„Uškrcená,“ pravil pan Souček suše. „Měla ještě provaz kolem krku. Já&nbsp;nebudu tady před slečnou povídat, jak vypadala; to&nbsp;víte, v&nbsp;červenci – a&nbsp;když tam ležela skoro dva měsíce –“ Pan Souček vyfoukl s&nbsp;odporem kouř. „To nemáte ponětí, jak člověk v&nbsp;takovém pádu divně vypadá. Kdepak, ani vlastní matka by&nbsp;ho&nbsp;nepoznala. A&nbsp;těch much –“ Pan Souček zavrtěl melancholicky hlavou. „Slečno, když se&nbsp;dá&nbsp;pryč jenom ta&nbsp;kůže, tak je&nbsp;s&nbsp;krásou amen. Ale potom určit identitu, to&nbsp;je&nbsp;ten kříž, rozumíte? Pokud to&nbsp;ještě má&nbsp;nos a&nbsp;oči, tak se&nbsp;to&nbsp;dá&nbsp;poznat; ale když to&nbsp;leží dýl než měsíc na&nbsp;slunci –“</span></p>
          <p class="chunk" data-nb-ref-number="16" data-nb-words="10" data-nb-chars="63"><span class="idea" data-nb-ref-number="16" id="idea16" data-nb-words="10" data-nb-chars="63">„Tak musí ta&nbsp;mrtvola mít nějaký monogram,“ mínil Pepa znalecky.</span></p>
          <p class="chunk" data-nb-ref-number="17" data-nb-words="27" data-nb-chars="182"><span class="idea" data-nb-ref-number="17" id="idea17" data-nb-words="27" data-nb-chars="182">„Kdepak monogram,“ bručel pan Souček. „Pane, svobodné holky obyčejně nemají žádný monogram, protože si&nbsp;říkají, ale co, beztoho se&nbsp;brzo vdám. Ta&nbsp;ženská neměla žádný monogram, kdepak!“</span></p>
          <p class="chunk" data-nb-ref-number="18" data-nb-words="8" data-nb-chars="46"><span class="idea" data-nb-ref-number="18" id="idea18" data-nb-words="8" data-nb-chars="46">„A jak byla stará?“ zajímala se&nbsp;Minka účastně.</span></p>
          <p class="chunk" data-nb-ref-number="19" data-nb-words="106" data-nb-chars="567"><span class="idea" data-nb-ref-number="19" id="idea19" data-nb-words="106" data-nb-chars="567">„Asi pětadvacet, říkal doktor; víte, podle zubů a&nbsp;takových věcí. A&nbsp;podle šatů to&nbsp;mohla být dělnice nebo služka, ale spíš služka, protože měla takovou jako venkovskou košili. A&nbsp;pak, kdyby to&nbsp;byla dělnice, tak by&nbsp;už&nbsp;asi byla po&nbsp;ní&nbsp;sháňka, protože dělnice se&nbsp;obyčejně drží na&nbsp;jednom místě nebo v&nbsp;jednom kvartýru. Ale taková služka, když jednou změní místo, tak o&nbsp;ní&nbsp;nikdo neví a&nbsp;nikdo se&nbsp;už&nbsp;o&nbsp;ni&nbsp;nestará. To&nbsp;je&nbsp;taková divná věc se&nbsp;služkami, že&nbsp;jo. Tak jsme si&nbsp;řekli, když se&nbsp;nikdo po&nbsp;ní&nbsp;dva měsíce nesháněl, tak to&nbsp;nejspíš bude služka. Ale hlavní věc, to&nbsp;byl ten kupon.“</span></p>
          <p class="chunk" data-nb-ref-number="20" data-nb-words="36" data-nb-chars="235"><span class="idea" data-nb-ref-number="20" id="idea20" data-nb-words="36" data-nb-chars="235">„Jaký kupon?“ ptal se&nbsp;živě Pepa; neboť zajisté cítil v&nbsp;sobě hrdinnou možnost být detektivem, kanadským zálesákem, lodním kapitánem nebo něčím podobným; a&nbsp;jeho tvář nabyla onoho soustředěného a&nbsp;energického výrazu, který už&nbsp;patří k&nbsp;věci.</span></p>
          <p class="chunk" data-nb-ref-number="21" data-nb-words="117" data-nb-chars="619"><span class="idea" data-nb-ref-number="21" id="idea21" data-nb-words="117" data-nb-chars="619">„To je&nbsp;tak,“ řekl pan Souček pohlížeje zádumčivě k&nbsp;zemi. „Ono se&nbsp;u&nbsp;ní&nbsp;nenašlo dočista nic; ten, co&nbsp;jí&nbsp;to&nbsp;udělal, jí&nbsp;sebral všechno, co&nbsp;by&nbsp;mohlo mít nějakou cenu. Jenom v&nbsp;levé ruce ještě držela utržený řemínek od&nbsp;taštičky, a&nbsp;ta&nbsp;taštička bez řemínku se&nbsp;našla kus dál v&nbsp;žitě. On&nbsp;jí&nbsp;chtěl nejspíš vytrhnout i&nbsp;tu&nbsp;taštičku, ale když se&nbsp;řemínek přetrhl, tak už&nbsp;pro něj neměla žádnou cenu a&nbsp;zahodil ji&nbsp;do&nbsp;žita; ale dřív z&nbsp;ní&nbsp;všechno vybral, víte? Tak v&nbsp;té&nbsp;tašce jenom zůstal zapadlý v&nbsp;takovém faldíčku lístek z&nbsp;tramvaje číslo 7 a&nbsp;takový ten kupon z&nbsp;jednoho obchodu s&nbsp;porculánem na&nbsp;pětapadesát korun. Nic víc jsme u&nbsp;ní&nbsp;nenašli.“</span></p>
          <p class="chunk" data-nb-ref-number="22" data-nb-words="12" data-nb-chars="60"><span class="idea" data-nb-ref-number="22" id="idea22" data-nb-words="12" data-nb-chars="60">„Ale ten provaz na&nbsp;krku,“ řekl Pepa. „Za tím jste měli jít!“</span></p>
          <p class="chunk" data-nb-ref-number="23" data-nb-words="186" data-nb-chars="1054"><span class="idea" data-nb-ref-number="23" id="idea23" data-nb-words="186" data-nb-chars="1054">Pan Souček potřásl hlavou. „To byl jen kus šňůry na&nbsp;prádlo, to&nbsp;nic není. My&nbsp;jsme neměli dočista nic než ten lístek z&nbsp;tramvaje a&nbsp;ten kupon. To&nbsp;se&nbsp;ví, dali jsme do&nbsp;novin, že&nbsp;se&nbsp;našla ženská mrtvola, stáří asi dvacet pět let, šedivá sukně a&nbsp;proužkovaná blůza, a&nbsp;jestli se&nbsp;nějaká služebná asi dva měsíce pohřešuje, tak ať&nbsp;se&nbsp;to&nbsp;oznámí na&nbsp;policii. Dostali jsme přes sto udání; to&nbsp;víte, v&nbsp;květnu tyhle služky nejvíc mění místo, to&nbsp;nikdo neví proč; ale pak se&nbsp;ukázalo, že&nbsp;to&nbsp;byly samé plané údaje. Ale co&nbsp;to&nbsp;dá&nbsp;práce, takové zjišťování,“ řekl pan Souček melancholicky. „Nežli se&nbsp;taková káča, co&nbsp;sloužila v&nbsp;Dejvicích, najde zas někde ve&nbsp;Vršovicích nebo v&nbsp;Košířích, pane, to&nbsp;stojí jednoho člověka celý den běhání. A&nbsp;nakonec to&nbsp;všechno je&nbsp;zbytečné; ta&nbsp;pitomá řehtačka je&nbsp;živá a&nbsp;ještě se&nbsp;člověku vysměje. Teď hrajou pěkný kousek,“ poznamenal s&nbsp;libostí, kývaje hlavou do&nbsp;taktu k&nbsp;Wagnerovu motivu valkýr, do&nbsp;něhož kapela na&nbsp;ostrově vkládala všechnu svou sílu. „Takový smutný, že? Já&nbsp;mám rád smutnou hudbu. Proto já&nbsp;chodím na&nbsp;všechny velké funusy, chytat tam kapsáře.“</span></p>
          <p class="chunk" data-nb-ref-number="24" data-nb-words="9" data-nb-chars="53"><span class="idea" data-nb-ref-number="24" id="idea24" data-nb-words="9" data-nb-chars="53">„Ale ten vrah musel nechat nějaké stopy,“ mínil Pepa.</span></p>
          <p class="chunk" data-nb-ref-number="25" data-nb-words="79" data-nb-chars="456"><span class="idea" data-nb-ref-number="25" id="idea25" data-nb-words="79" data-nb-chars="456">„Vidíte tamhletoho frajera?“ pravil pan Souček se&nbsp;zájmem. „Ten dělá pokladničky v&nbsp;kostelích. To&nbsp;bych rád věděl, co&nbsp;tu&nbsp;chce. Ne, ten vrah nenechal žádné stopy. Poslouchejte, když najdete zamordovanou holku, tak na&nbsp;to&nbsp;můžete vzít jed, že&nbsp;to&nbsp;udělal její milenec; to&nbsp;se&nbsp;tak obyčejně stává,“ řekl zádumčivě. „Z toho si, slečno, nic nedělejte. Teda to&nbsp;my&nbsp;bychom věděli, kdo ji&nbsp;oddělal; ale dřív bychom museli znát, která ona je. V&nbsp;tom byla ta&nbsp;celá potíž, že&nbsp;jo.“</span></p>
          <p class="chunk" data-nb-ref-number="26" data-nb-words="11" data-nb-chars="62"><span class="idea" data-nb-ref-number="26" id="idea26" data-nb-words="11" data-nb-chars="62">„Ale na&nbsp;to,“ řekl Pepa nejistě, „má přece policie své metody.“</span></p>
          <p class="chunk" data-nb-ref-number="27" data-nb-words="201" data-nb-chars="1163"><span class="idea" data-nb-ref-number="27" id="idea27" data-nb-words="201" data-nb-chars="1163">„No právě,“ souhlasil těžkomyslně pan Souček. „Například takovou metodu, jako kdybyste hledal jednu kroupu v&nbsp;pytli s&nbsp;čočkou. To&nbsp;už&nbsp;musí být taková trpělivost, pane. Víte, já&nbsp;čtu rád tyhle detektivky, co&nbsp;tam je&nbsp;o&nbsp;těch drobnohledech a&nbsp;takových věcech. Ale co&nbsp;byste si&nbsp;na&nbsp;té&nbsp;ubohé holce drobnohledem vykoukal? Ledaže byste se&nbsp;chtěl podívat na&nbsp;rodinné štěstí nějakého toho tlustého červa, jak vede na&nbsp;procházku ty&nbsp;své malé červíčky. Promiňte, slečno; ale mě&nbsp;vždycky mrzí, když něco slyším o&nbsp;metodě. Víte, ono to&nbsp;není jako číst román a&nbsp;předem hádat, jak to&nbsp;dopadne. Spíš to&nbsp;je, jako by&nbsp;vám dali román a&nbsp;řekli: Tak, pane Souček, to&nbsp;musíte přečíst slovo za&nbsp;slovem, a&nbsp;kde najdete slovo ačkoliv, tak tu&nbsp;stránku si&nbsp;zapište. – Teda taková to&nbsp;je&nbsp;práce, rozumíte? Tady člověku nepomůže žádná metoda ani důmysl; musí číst a&nbsp;číst, a&nbsp;nakonec najde, že&nbsp;v&nbsp;té&nbsp;knize není ani jedno ačkoliv. Nebo musí běhat po&nbsp;celé Praze a&nbsp;zjišťovat pobyt nějakého sta Andul nebo Mařek, aby teda detektivně objevil, že&nbsp;žádná z&nbsp;nich není zabitá. O&nbsp;tomhle by&nbsp;se&nbsp;mělo něco napsat,“ mínil nespokojeně, „a ne&nbsp;o&nbsp;ukradeném perlovém náhrdelníku královny ze&nbsp;Sáby. Protože tohle, pane, je&nbsp;aspoň solidní práce.“</span></p>
          <p class="chunk" data-nb-ref-number="28" data-nb-words="22" data-nb-chars="96"><span class="idea" data-nb-ref-number="28" id="idea28" data-nb-words="22" data-nb-chars="96">„No, a&nbsp;jak jste tedy na&nbsp;to&nbsp;šli?“ vyptával se&nbsp;Pepa, jsa si&nbsp;předem jist, že&nbsp;on&nbsp;by&nbsp;na&nbsp;to&nbsp;šel jinak.</span></p>
          <p class="chunk" data-nb-ref-number="29" data-nb-words="132" data-nb-chars="705"><span class="idea" data-nb-ref-number="29" id="idea29" data-nb-words="132" data-nb-chars="705">„Jak jsme na&nbsp;to&nbsp;šli,“ opakoval pan Souček zamyšleně. „Nejdřív jsme museli s&nbsp;něčím začít, že&nbsp;jo. Tak jsme tu&nbsp;měli předně ten lístek z&nbsp;tramvaje číslo sedm. Teda dejme tomu, že&nbsp;ta&nbsp;holka, jestli to&nbsp;byla totiž služka, sloužila někde blízko té&nbsp;trati: ono to&nbsp;nemusí být správné, třeba po&nbsp;té&nbsp;trati jela jen náhodou; ale něco musíme ze&nbsp;začátku přijmout, aby se&nbsp;vůbec dalo začít, no&nbsp;ne? Jenže ona ta&nbsp;sedmička jezdí zrovna přes celou Prahu, z&nbsp;Břevnova přes Malou Stranu a&nbsp;Nové Město na&nbsp;Žižkov; teda to&nbsp;zas nic není, s&nbsp;tím se&nbsp;nedá nic dělat. Potom tu&nbsp;byl ten kupon; z&nbsp;toho se&nbsp;dalo poznat aspoň to, že&nbsp;ta&nbsp;holka před časem koupila v&nbsp;jednom obchodě s&nbsp;porculánem za&nbsp;pětapadesát korun zboží. Tak jsme šli do&nbsp;toho obchodu.“</span></p>
          <p class="chunk" data-nb-ref-number="30" data-nb-words="8" data-nb-chars="42"><span class="idea" data-nb-ref-number="30" id="idea30" data-nb-words="8" data-nb-chars="42">„A tam si&nbsp;na&nbsp;ni&nbsp;vzpomněli,“ vyhrkla Minka.</span></p>
          <p class="chunk" data-nb-ref-number="31" data-nb-words="81" data-nb-chars="445"><span class="idea" data-nb-ref-number="31" id="idea31" data-nb-words="81" data-nb-chars="445">„Co vás nemá, slečno,“ bručel pan Souček. „Kdepak by&nbsp;se&nbsp;na&nbsp;ni&nbsp;pamatovali. Ale náš pan doktor Mejzlík, totiž to&nbsp;je&nbsp;náš pan komisař, se&nbsp;tam šel zeptat, jaké zboží se&nbsp;tak může za&nbsp;pětapadesát korun dostat. To&nbsp;je&nbsp;různé, řekli mu, podle toho, kolik kousků toho bylo; ale rovnou za&nbsp;pětapadesát korun, to&nbsp;je&nbsp;jen taková anglická čajová konvička pro jednu osobu. – Tak mně jednu prodejte, řekl náš pan doktor, ale ať&nbsp;je&nbsp;to&nbsp;šmízo<a href="./resources/undefined">[10]</a>, aby to&nbsp;tolik nestálo.</span></p>
          <p class="chunk" data-nb-ref-number="32" data-nb-words="207" data-nb-chars="1137"><span class="idea" data-nb-ref-number="32" id="idea32" data-nb-words="207" data-nb-chars="1137">Teda potom si&nbsp;mě&nbsp;pan komisař zavolal a&nbsp;povídá: Koukejte se, Součku, tohle je&nbsp;něco pro vás. Dejme tomu, že&nbsp;ta&nbsp;holka byla služka. Taková služka každou chvíli něco rozbije, a&nbsp;když se&nbsp;jí&nbsp;to&nbsp;stane potřetí, řekne jí&nbsp;paní, vy&nbsp;huso, teď to&nbsp;půjdete koupit ze&nbsp;svého. Teda taková holka jde koupit jenom jeden kus, zrovna ten, co&nbsp;rozbila. A&nbsp;za&nbsp;padesát pět korun je&nbsp;zrovna jen tahle čajová konvička. – To&nbsp;je&nbsp;zatrápeně drahé, povídám mu. A&nbsp;on&nbsp;na&nbsp;to: Člověče, to&nbsp;je&nbsp;právě to. Předně nám to&nbsp;vysvětluje, proč si&nbsp;ta&nbsp;služka ten kupon schovala; pro ni&nbsp;to&nbsp;byla fůra peněz, a&nbsp;třeba si&nbsp;myslela, že&nbsp;jí&nbsp;to&nbsp;jednou paní nahradí. Za&nbsp;druhé, koukejte se: to&nbsp;je&nbsp;čajová konvička pro jednu osobu. Teda buď to&nbsp;děvče sloužilo u&nbsp;osamělé osoby, nebo její paní měla na&nbsp;bytě osamělou osobu, která si&nbsp;v&nbsp;té&nbsp;konvičce nechávala nosit snídani. A&nbsp;ta&nbsp;osamělá osoba byla nejspíš nějaká slečna, protože osamělý pán by&nbsp;si&nbsp;sotva koupil takovou drahou a&nbsp;pěknou konvičku, že&nbsp;jo; páni si&nbsp;obyčejně ani nevšimnou, z&nbsp;čeho pijí. Ještě tak nejspíš to&nbsp;bude osamělá slečna, protože taková frajle v&nbsp;podnájmu má&nbsp;vždycky strašně ráda něco svého a&nbsp;pěkného, a&nbsp;pak si&nbsp;koupí takovou zbytečně drahou věc.“</span></p>
          <p class="chunk" data-nb-ref-number="33" data-nb-words="13" data-nb-chars="77"><span class="idea" data-nb-ref-number="33" id="idea33" data-nb-words="13" data-nb-chars="77">„To je&nbsp;pravda,“ zvolala Minka. „Víš, Pepo, já&nbsp;ti&nbsp;mám takovou pěknou vázičku!“</span></p>
          <p class="chunk" data-nb-ref-number="34" data-nb-words="201" data-nb-chars="1136"><span class="idea" data-nb-ref-number="34" id="idea34" data-nb-words="201" data-nb-chars="1136">„Tak vidíte,“ řekl pan Souček. „Ale kupon od&nbsp;ní&nbsp;už&nbsp;nemáte. A&nbsp;pak mně pan komisař povídá: Teď, Součku, budeme hádat dál; ono to&nbsp;je&nbsp;zatrápeně nejisté, ale někde musíme začít. Koukněte se, osoba, která vyhodí pětapadesát korun za&nbsp;čajovou konvičku, nebude bydlet na&nbsp;Žižkově. (Víte, to&nbsp;zas pan doktor Mejzlík měl na&nbsp;mysli tu&nbsp;trať číslo 7, totiž ten lístek z&nbsp;tramvaje.) Ve&nbsp;vnitřní Praze, tam máte málo podnájemníků, a&nbsp;na&nbsp;Malé Straně bydlí jen takoví, co&nbsp;pijí kafe. Já&nbsp;bych nejspíš hádal na&nbsp;tu&nbsp;čtvrť mezi Hradčany a&nbsp;Dejvicemi, když už&nbsp;tu&nbsp;máme tu&nbsp;sedmičku. Skoro bych řekl, povídá, že&nbsp;ta&nbsp;slečna, co&nbsp;pije čaj z&nbsp;takovéhle anglické konvičky, nemůže jinde bydlet než v&nbsp;takovém domku se&nbsp;zahrádkou; víte, Součku, to&nbsp;už&nbsp;je&nbsp;taková moderní anglická kultura. – Rozumíte, on&nbsp;náš doktor Mejzlík má&nbsp;někdy takové potrhlé nápady. Tak víte co, Součku, povídá, vemte tu&nbsp;konvičku a&nbsp;poptejte se&nbsp;po&nbsp;té&nbsp;čtvrti, kde tam bydlí v&nbsp;podnájmu takové ty&nbsp;lepší slečny; a&nbsp;kdyby některá měla právě takovou konvičku, tak se&nbsp;zeptejte, jestli od&nbsp;její bytné neodešla někdy v&nbsp;květnu služka. Je&nbsp;to&nbsp;po&nbsp;čertech slabá stopa, ale zkusit se&nbsp;to&nbsp;může. Tak jděte, fotr, to&nbsp;už&nbsp;je&nbsp;váš případ.</span></p>
          <p class="chunk" data-nb-ref-number="35" data-nb-words="209" data-nb-chars="1222"><span class="idea" data-nb-ref-number="35" id="idea35" data-nb-words="209" data-nb-chars="1222">Teda poslouchejte, já&nbsp;nemám rád takovéhle hádání; pořádný detektiv přece není nějaký planetář nebo jasnovidec. Detektiv nemá tak mnoho špekulovat; někdy sic náhodou kápne na&nbsp;to&nbsp;pravé, ale náhoda, to&nbsp;není poctivá práce. Ten lístek z&nbsp;tramvaje a&nbsp;ta&nbsp;čajová konvička, to&nbsp;je&nbsp;aspoň něco, co&nbsp;vidím; ale to&nbsp;ostatní je&nbsp;jen… dílo obraznosti,“ pravil pan Souček, trochu se&nbsp;ostýchaje užít tak vzdělaného slova. „Teda já&nbsp;jsem na&nbsp;to&nbsp;šel po&nbsp;svém; šel jsem v&nbsp;té&nbsp;čtvrti dům od&nbsp;domu a&nbsp;ptal jsem se, nemají-li tam takovou čajovou konvičku. A&nbsp;představte si, v&nbsp;sedmatřicátém domě, kam jsem po&nbsp;pořádku přišel, povídá služka, jejej, zrovna takovou konvičku má&nbsp;naše slečna, co&nbsp;bydlí u&nbsp;naší paní! Tak jsem se&nbsp;nechal ohlásit u&nbsp;té&nbsp;paní. Ona to&nbsp;byla nějaká vdova po&nbsp;generálovi a&nbsp;pronajímala dva pokoje slečnám; a&nbsp;jedna ta&nbsp;slečna, nějaká slečna Jakoubková, profesorka angličtiny, měla právě takovou konvičku na&nbsp;čaj. Milostpaní, povídám, neodešla od&nbsp;vás někdy v&nbsp;květnu služka? – Odešla, řekla ta&nbsp;paní, říkali jsme jí&nbsp;Mařka, ale jak se&nbsp;jmenovala dál, to&nbsp;už&nbsp;nevím. – A&nbsp;nerozbila někdy předtím té&nbsp;slečně tu&nbsp;konvičku? – Rozbila, řekla ta&nbsp;paní, a&nbsp;musela ze&nbsp;svého koupit novou; ale propána, jak o&nbsp;tom víte? – Vidíte, milostpaní, povídám, my&nbsp;se&nbsp;dozvíme všecko.</span></p>
          <p class="chunk" data-nb-ref-number="36" data-nb-words="220" data-nb-chars="1184"><span class="idea" data-nb-ref-number="36" id="idea36" data-nb-words="220" data-nb-chars="1184">Teda pak už&nbsp;to&nbsp;šlo lehko; nejdřív jsem zjistil služku, se&nbsp;kterou ta&nbsp;Mařka kamarádila – poslouchejte, každá služka má&nbsp;vždycky jen jednu kamarádku, ale té&nbsp;řekne všecko –, a&nbsp;od&nbsp;té&nbsp;jsem se&nbsp;dozvěděl, že&nbsp;se&nbsp;ta&nbsp;holka jmenovala Marie Pařízková z&nbsp;Dřevíče; ale nejvíc jsem chtěl vědět, se&nbsp;kterým mládencem ta&nbsp;Mařka chodila. Prý chodila s&nbsp;nějakým Frantou; co&nbsp;ten Franta byl, to&nbsp;ta&nbsp;kamarádka nevěděla, ale vzpomněla si, že&nbsp;byla s&nbsp;těmi dvěma jednou v&nbsp;Edenu, a&nbsp;tam jiný frajer křikl na&nbsp;toho Frantu: Tě&nbsp;bůh, Ferdo! – Teda tohle dostal do&nbsp;referátu nějaký pan Frýba od&nbsp;nás; víte, on&nbsp;je&nbsp;znalec na&nbsp;tyhle alias. A&nbsp;ten Frýba hned řekl: Franta alias Ferda, to&nbsp;bude ten Kroutil z&nbsp;Košíř, ale on&nbsp;se&nbsp;vlastně jmenuje Pastyřík. Pane komisař, já&nbsp;na&nbsp;něho jdu, ale to&nbsp;musíme být dva. – Teda já&nbsp;jsem šel s&nbsp;sebou, třebaže to&nbsp;není můj referát. Čapli jsme ho&nbsp;u&nbsp;jeho milé; neřád, chtěl střílet. Pak ho&nbsp;dostal do&nbsp;práce komisař Matička; pane, to&nbsp;nikdo neví, jak ten to&nbsp;dělá, ale za&nbsp;šestnáct hodin dostal z&nbsp;toho Franty nebo Pastyříka všecko, že&nbsp;uškrtil na&nbsp;mezi tu&nbsp;Marii Pařízkovou a&nbsp;oloupil ji&nbsp;o&nbsp;těch pár stovek, zrovna když odešla ze&nbsp;služby; on&nbsp;jí&nbsp;totiž sliboval, že&nbsp;si&nbsp;ji&nbsp;vezme, – to&nbsp;všichni tak dělají,“ dodal pochmurně.</span></p>
          <p class="chunk" data-nb-ref-number="37" data-nb-words="8" data-nb-chars="53"><span class="idea" data-nb-ref-number="37" id="idea37" data-nb-words="8" data-nb-chars="53">Minka se&nbsp;zachvěla. „Pepo,“ vydechla, „to je&nbsp;strašné!“</span></p>
          <p class="chunk" data-nb-ref-number="38" data-nb-words="71" data-nb-chars="395"><span class="idea" data-nb-ref-number="38" id="idea38" data-nb-words="71" data-nb-chars="395">„Teď už&nbsp;ne,“ pravil pan Souček od&nbsp;policie vážně. „Ale víte, strašné bylo, když jsme tam nad ní&nbsp;stáli v&nbsp;tom poli a&nbsp;nenašli jsme nic než ten kupon a&nbsp;ten lísteček z&nbsp;tramvaje. Takové dva nicotné, bezvýznamné papírky – a&nbsp;přece jsme chudáka Mařku pomstili. Já&nbsp;říkám, nic, nic nemá člověk zahodit; i&nbsp;ta&nbsp;nejzbytečnější věc může být stopa nebo svědectví. Pane, člověk ani neví, co&nbsp;má&nbsp;v&nbsp;kapse důležitého.“</span></p>
          <p class="chunk" data-nb-ref-number="39" data-nb-words="55" data-nb-chars="310"><span class="idea" data-nb-ref-number="39" id="idea39" data-nb-words="55" data-nb-chars="310">Minka se&nbsp;ustrnule dívala očima plnýma slz; a&nbsp;hle, teď je&nbsp;v&nbsp;horoucí oddanosti obrací k&nbsp;svému Pepovi a&nbsp;nechává z&nbsp;vlhké dlaně vypadnout na&nbsp;zem zmačkaný kuponek, který po&nbsp;celou tu&nbsp;dobu nervózně žmolila. Pepa to&nbsp;neviděl, protože koukal po&nbsp;hvězdičkách; ale pan Souček od&nbsp;policie to&nbsp;viděl a&nbsp;usmál se&nbsp;smutně a&nbsp;chápavě.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>