<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Rekord">
    <meta name="apple-mobile-web-app-capable" content="yes">
    <title>Rekord</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Povídky z jedné kapsy">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky z jedné kapsy">
    <meta property="og:title" content="Povídky z jedné kapsy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Povídky z jedné kapsy">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./povidky_z_jedne_kapsy_018.html">
    <link rel="next" href="./povidky_z_jedne_kapsy_020.html">
    <meta name="nb-order" content="15">
    <link rel="self" href="povidky_z_jedne_kapsy_019.html">
    <meta name="nb-identifier" content="capek-povidky-z-jedne-kapsy-f1811f3">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2160" data-nb-chars="12258">
    <nav role="doc-toc">
      <ul class="plain section">
        <li><a href="povidky_z_jedne_kapsy_005.html">Předmluva</a></li>
        <li><a href="povidky_z_jedne_kapsy_006.html">Případ
            Dr. Mejzlíka</a></li>
        <li><a href="povidky_z_jedne_kapsy_007.html">Modrá chryzantéma</a></li>
        <li><a href="povidky_z_jedne_kapsy_008.html">Věštkyně</a></li>
        <li><a href="povidky_z_jedne_kapsy_009.html">Jasnovidec</a></li>
        <li><a href="povidky_z_jedne_kapsy_010.html">Tajemství písma</a></li>
        <li><a href="povidky_z_jedne_kapsy_011.html">Naprostý důkaz</a></li>
        <li><a href="povidky_z_jedne_kapsy_012.html">Experiment profesora Rousse</a></li>
        <li><a href="povidky_z_jedne_kapsy_013.html">Ztracený dopis</a></li>
        <li><a href="povidky_z_jedne_kapsy_014.html">Ukradený spis 139/VII, odd. C</a></li>
        <li><a href="povidky_z_jedne_kapsy_015.html">Muž, který se nelíbil</a></li>
        <li><a href="povidky_z_jedne_kapsy_016.html">Básník</a></li>
        <li><a href="povidky_z_jedne_kapsy_017.html">Případy pana Janíka</a></li>
        <li><a href="povidky_z_jedne_kapsy_018.html">Pád rodu Votických</a></li>
        <li><a href="povidky_z_jedne_kapsy_019.html">Rekord</a></li>
        <li><a href="povidky_z_jedne_kapsy_020.html">Případ Selvinův</a></li>
        <li><a href="povidky_z_jedne_kapsy_021.html">Šlépěje</a></li>
        <li><a href="povidky_z_jedne_kapsy_022.html">Kupon</a></li>
        <li><a href="povidky_z_jedne_kapsy_023.html">Oplatkův konec</a></li>
        <li><a href="povidky_z_jedne_kapsy_024.html">Poslední soud</a></li>
        <li><a href="povidky_z_jedne_kapsy_025.html">Zločin v chalupě</a></li>
        <li><a href="povidky_z_jedne_kapsy_026.html">Zmizení herce Bendy</a></li>
        <li><a href="povidky_z_jedne_kapsy_027.html">Vražedný útok</a></li>
        <li><a href="povidky_z_jedne_kapsy_028.html">Propuštěný</a></li>
        <li><a href="povidky_z_jedne_kapsy_029.html">Zločin na poště</a></li>
        <li><a href="povidky_z_jedne_kapsy_030.html">Ediční poznámka</a></li>
        <li><a href="povidky_z_jedne_kapsy_031.html">Život
            a doba spisovatele
            Karla Čapka v datech</a></li>
        <li><a href="povidky_z_jedne_kapsy_032.html">První vydání knih Karla Čapka</a></li>
        <li><a href="povidky_z_jedne_kapsy_033.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="6"><span class="idea" data-nb-ref-number="1" id="idea1" data-nb-words="1" data-nb-chars="6">Rekord</span></h1>
        <section>
          <p class="chunk" data-nb-ref-number="2" data-nb-words="20" data-nb-chars="123"><span class="idea" data-nb-ref-number="2" id="idea2" data-nb-words="20" data-nb-chars="123">„Pane okresní,“ hlásil četník Hejda okresnímu soudci Tučkovi, „tak tu&nbsp;mám jedno těžké ublížení na&nbsp;těle. Himl, to&nbsp;je&nbsp;horko!“</span></p>
          <p class="chunk" data-nb-ref-number="3" data-nb-words="9" data-nb-chars="55"><span class="idea" data-nb-ref-number="3" id="idea3" data-nb-words="9" data-nb-chars="55">„Jen si, člověče, udělejte pohodlí,“ radil mu&nbsp;pan sudí.</span></p>
          <p class="chunk" data-nb-ref-number="4" data-nb-words="62" data-nb-chars="386"><span class="idea" data-nb-ref-number="4" id="idea4" data-nb-words="62" data-nb-chars="386">Pan Hejda postavil pušku do&nbsp;kouta, hodil přilbu na&nbsp;zem, odepjal řemen a&nbsp;rozepjal si&nbsp;kabát. „Uf,“ řekl. „Zatracený holomek! Pane soudce, takový případ jsem ještě neměl. Tak se&nbsp;podívejte.“ Po&nbsp;těch slovech zvedl něco těžkého, zavázaného v&nbsp;modrém kapesníku, co&nbsp;prve nechal ležet u&nbsp;dveří, rozvázal uzlíky a&nbsp;vybalil kámen veliký jako lidská hlava. „Jen se&nbsp;na&nbsp;to&nbsp;podívejte,“ opakoval důtklivě.</span></p>
          <p class="chunk" data-nb-ref-number="5" data-nb-words="18" data-nb-chars="91"><span class="idea" data-nb-ref-number="5" id="idea5" data-nb-words="18" data-nb-chars="91">„Co má&nbsp;na&nbsp;tom být?“ ptal se&nbsp;pan soudce, rýpaje do&nbsp;toho kamene tužkou. „To je&nbsp;buližník, ne?“</span></p>
          <p class="chunk" data-nb-ref-number="6" data-nb-words="69" data-nb-chars="461"><span class="idea" data-nb-ref-number="6" id="idea6" data-nb-words="69" data-nb-chars="461">„Je, a&nbsp;pořádný kus,“ potvrzoval pan Hejda. „Tak hlásím, pane soudce: Lysický Václav, cihlářský dělník, devatenáct let, bytem v&nbsp;cihelně, máte to?, praštil nebo uhodil přiloženým kamenem, váha pět kilogramů devět set čtyřicet devět gramů, Pudila Františka, statkáře, Dolní Újezd číslo 14, máte to?, do&nbsp;levého ramene, čímž týž utrpěl zlomení kloubu, frakturu ramenní a&nbsp;klíční kosti, krvácející ránu v&nbsp;ramenním svalu, přetržení šlachy a&nbsp;svalového pouzdra, máte to?“</span></p>
          <p class="chunk" data-nb-ref-number="7" data-nb-words="12" data-nb-chars="60"><span class="idea" data-nb-ref-number="7" id="idea7" data-nb-words="12" data-nb-chars="60">„Mám,“ řekl pan soudce. „A co&nbsp;má&nbsp;na&nbsp;tom být tak zvláštního?“</span></p>
          <p class="chunk" data-nb-ref-number="8" data-nb-words="32" data-nb-chars="173"><span class="idea" data-nb-ref-number="8" id="idea8" data-nb-words="32" data-nb-chars="173">„To budete mrkat, pane soudce,“ prohlásil pan Hejda důrazně. „Já vám to&nbsp;povím po&nbsp;pořádku. Teda jsou tomu tři dny, co&nbsp;si&nbsp;pro mne poslal ten Pudil. Vy&nbsp;ho&nbsp;znáte, pane okresní.“</span></p>
          <p class="chunk" data-nb-ref-number="9" data-nb-words="15" data-nb-chars="75"><span class="idea" data-nb-ref-number="9" id="idea9" data-nb-words="15" data-nb-chars="75">„Znám,“ pravil soudce. „Měli jsme ho&nbsp;tu&nbsp;jednou skrz lichvu a&nbsp;jednou – hm&nbsp;–“</span></p>
          <p class="chunk" data-nb-ref-number="10" data-nb-words="279" data-nb-chars="1452"><span class="idea" data-nb-ref-number="10" id="idea10" data-nb-words="279" data-nb-chars="1452">„To bylo za&nbsp;příčinou ferbla. Teda ten Pudil to&nbsp;je. Víte, on&nbsp;má&nbsp;třešňový sad až&nbsp;k&nbsp;řece; ona se&nbsp;tam Sázava kroutí, a&nbsp;proto je&nbsp;tam širší než jinde. Teda ten Pudil si&nbsp;pro mne ráno poslal, že&nbsp;se&nbsp;mu&nbsp;něco stalo. Já&nbsp;ho&nbsp;najdu v&nbsp;posteli, jak heká a&nbsp;nadává. Tak prý šel včera večer na&nbsp;sad podívat se&nbsp;na&nbsp;vajksle, a&nbsp;tam vám nachytal na&nbsp;stromě nějakého kluka, jak si&nbsp;cpal do&nbsp;kapes třešně. Víte, on&nbsp;je&nbsp;ten Pudil trochu rabiát; tak on&nbsp;si&nbsp;odepjal řemen, stáhl kluka za&nbsp;nohu ze&nbsp;stromu a&nbsp;řeže do&nbsp;něho řemenem. A&nbsp;vtom na&nbsp;něj někdo z&nbsp;druhého břehu volá: Pudile, nechte toho kluka! On&nbsp;ten Pudil trochu špatně vidí, já&nbsp;myslím, že&nbsp;to&nbsp;je&nbsp;od&nbsp;toho pití; zmerčil jenom, že&nbsp;na&nbsp;druhém břehu někdo stojí a&nbsp;kouká na&nbsp;něj. Proto jen pro jistotu řekl: Co&nbsp;ti&nbsp;je&nbsp;po&nbsp;tom, lumpe, a&nbsp;řezal do&nbsp;kluka tím víc. Pudile, zařval ten člověk na&nbsp;druhém břehu, pusťte toho kluka, jo? Pudil si&nbsp;myslel, co&nbsp;ty&nbsp;mně můžeš udělat, a&nbsp;proto jen křikl: Vlez mně někam, ty&nbsp;troubo! Jen to&nbsp;řek, a&nbsp;už&nbsp;ležel na&nbsp;zemi se&nbsp;strašnou bolestí v&nbsp;levém rameni; a&nbsp;ten člověk na&nbsp;druhém břehu povídal: Já&nbsp;ti&nbsp;dám, ty&nbsp;mamlase statecká! Poslouchejte, oni toho Pudila museli odnést, ani vstát nemohl; a&nbsp;vedle něho ležel tenhle kámen. Ještě v&nbsp;noci jeli pro doktora; doktor chtěl Pudila odvézt do&nbsp;špitálu, protože má&nbsp;všechny kosti na&nbsp;maděru; prý mu&nbsp;ta&nbsp;levačka zůstane chromá. Jenže ten Pudil teď o&nbsp;žních do&nbsp;špitálu nechce. Teda ráno si&nbsp;pro mne poslal, že&nbsp;toho prašivku mizerného, toho vola, co&nbsp;mu&nbsp;to&nbsp;udělal, musím aretýrovat. No&nbsp;dobrá.</span></p>
          <p class="chunk" data-nb-ref-number="11" data-nb-words="182" data-nb-chars="999"><span class="idea" data-nb-ref-number="11" id="idea11" data-nb-words="182" data-nb-chars="999">Poslouchejte, když mně ukázali ten kámen, zůstal jsem koukat; on&nbsp;je&nbsp;to&nbsp;buližník s&nbsp;nějakým kyzem, takže je&nbsp;těžší, než vypadá. Potěžkejte; já&nbsp;jsem jej na&nbsp;omak odhadl na&nbsp;šest kilo – schází jenom jednapadesát gramů. Panečku, s&nbsp;takovým kamenem se&nbsp;musí umět házet. Pak jsem se&nbsp;šel podívat na&nbsp;ten sad a&nbsp;na&nbsp;řeku. Co&nbsp;byla zválená tráva, tam se&nbsp;svalil ten Pudil; z&nbsp;toho místa byly ještě dva metry k&nbsp;vodě; a&nbsp;řeka, pane, řeka tam je&nbsp;na&nbsp;první pohled dobrých čtrnáct metrů široká, protože se&nbsp;tam kroutí. Pane soudce, já&nbsp;jsem začal křičet a&nbsp;skákat a&nbsp;povídám, přineste mně honem osmnáct metrů špagátu! Potom jsem zarazil kolík na&nbsp;to&nbsp;místo, kde se&nbsp;svalil ten Pudil, přivázal jsem k&nbsp;němu ten provázek, svléknu se&nbsp;a&nbsp;plavu s&nbsp;druhým koncem provázku v&nbsp;hubě na&nbsp;druhý břeh. A&nbsp;co&nbsp;byste řek, pane okresní: ten špagát stačil akorát k&nbsp;druhému břehu; a&nbsp;to&nbsp;ještě pak přijde kus hráze a&nbsp;teprve nahoře je&nbsp;cestička. Já&nbsp;jsem to&nbsp;třikrát přeměřil: od&nbsp;toho kolíku na&nbsp;tu&nbsp;cestičku, to&nbsp;je&nbsp;navlas devatenáct metrů a&nbsp;dvacet sedm centimetrů.“</span></p>
          <p class="chunk" data-nb-ref-number="12" data-nb-words="24" data-nb-chars="157"><span class="idea" data-nb-ref-number="12" id="idea12" data-nb-words="24" data-nb-chars="157">„Člověče Hejdo,“ řekl soudce, „tohle snad není možné; devatenáct metrů, to&nbsp;je&nbsp;nějaká dálka; poslouchejte, nestál on&nbsp;ten člověk ve&nbsp;vodě, jako uprostřed řeky?“</span></p>
          <p class="chunk" data-nb-ref-number="13" data-nb-words="84" data-nb-chars="458"><span class="idea" data-nb-ref-number="13" id="idea13" data-nb-words="84" data-nb-chars="458">„To mě&nbsp;taky napadlo,“ pravil pan Hejda. „Pane okresní, od&nbsp;jednoho břehu k&nbsp;druhému je&nbsp;hloubka přes dva metry, protože tam je&nbsp;takový zákrut. A&nbsp;po&nbsp;tom kameni byl ještě dolík v&nbsp;hrázi; víte, ten druhý břeh tak trochu vydláždili, aby to&nbsp;tam nebrala voda. Ten člověk vytrhnul ten kámen z&nbsp;hráze a&nbsp;mohl jej hodit jenom z&nbsp;cestičky, protože ve&nbsp;vodě by&nbsp;nestačil a&nbsp;na&nbsp;hrázi by&nbsp;sklouzl. To&nbsp;teda znamená, že&nbsp;hodil devatenáct celých dvacet sedm setin metru. Víte, co&nbsp;to&nbsp;je?“</span></p>
          <p class="chunk" data-nb-ref-number="14" data-nb-words="6" data-nb-chars="39"><span class="idea" data-nb-ref-number="14" id="idea14" data-nb-words="6" data-nb-chars="39">„Třeba měl prak,“ mínil soudce nejistě.</span></p>
          <p class="chunk" data-nb-ref-number="15" data-nb-words="81" data-nb-chars="451"><span class="idea" data-nb-ref-number="15" id="idea15" data-nb-words="81" data-nb-chars="451">Pan Hejda na&nbsp;něho vyčítavě pohleděl. „Pane okresní, vy&nbsp;jste nikdy neházel z&nbsp;praku, že&nbsp;jo. Tak to&nbsp;zkuste vystřelit z&nbsp;praku dvanáctiliberní kámen; to&nbsp;byste musel mít katapult. Pane, já&nbsp;jsem se&nbsp;s&nbsp;tím kamenem dřel dva dny; zkoušel jsem udělat nějakou smyčku a&nbsp;roztočit jej, víte, jako při vrhu kladivem; já&nbsp;vám říkám, to&nbsp;vám vyklouzne z&nbsp;každé smyčky. Pane, to&nbsp;byl čistý vrh koulí. A&nbsp;víte,“ vyhrkl rozčileně, „víte vy, co&nbsp;to&nbsp;je? To&nbsp;je&nbsp;světový rekord. Tak.“</span></p>
          <p class="chunk" data-nb-ref-number="16" data-nb-words="6" data-nb-chars="36"><span class="idea" data-nb-ref-number="16" id="idea16" data-nb-words="6" data-nb-chars="36">„Ale dejte pokoj,“ užasl pan soudce.</span></p>
          <p class="chunk" data-nb-ref-number="17" data-nb-words="180" data-nb-chars="1094"><span class="idea" data-nb-ref-number="17" id="idea17" data-nb-words="180" data-nb-chars="1094">„Světový rekord,“ opakoval četník Hejda slavnostně. „Ona závodní koule je&nbsp;těžší, váží sedm kilo; a&nbsp;letošní rekord v&nbsp;závodní kouli je&nbsp;šestnáct metrů bez nějakého centimetru. Devatenáct let, pane, byl rekord patnáct a&nbsp;půl metru; až&nbsp;letos jeden Amerikán, jakpak on&nbsp;se&nbsp;jmenuje, nějak jako Kuck nebo Hirschfeld, hodil skoro šestnáct. Tak to&nbsp;by&nbsp;při šestikilové kouli mohlo dělat osmnáct nebo devatenáct metrů. A&nbsp;my&nbsp;tady máme o&nbsp;dvacet sedm setinek víc! Pane okresní, ten chlap by&nbsp;dohodil závodní koulí dobrých šestnáct a&nbsp;čtvrt, a&nbsp;bez tréninku! Ježíšikriste, šestnáct a&nbsp;čtvrt metru! Pane soudce, já&nbsp;jsem starý vrhač; na&nbsp;Sibiři, to&nbsp;vždycky kluci volali, Hejdo, hoď to&nbsp;tam – totiž ruční granát, víte? A&nbsp;ve&nbsp;Vladivostoku jsem házel s&nbsp;americkými mariňáky; já&nbsp;jsem dohodil závodní koulí čtrnáct, ale jejich kaplan udělal o&nbsp;čtyři body víc. Hergot, my&nbsp;jsme se&nbsp;něco na&nbsp;Sibiři naházeli! Ale tenhle kámen, pane, jsem hodil jenom patnáct a&nbsp;půl metru; víc jsem ze&nbsp;sebe nedostal. Devatenáct metrů! hrom do&nbsp;toho, řekl jsem si, toho chlapa musím dostat; ten nám udělá rekord. Představte si, vyfouknout Americe rekord!“</span></p>
          <p class="chunk" data-nb-ref-number="18" data-nb-words="7" data-nb-chars="36"><span class="idea" data-nb-ref-number="18" id="idea18" data-nb-words="7" data-nb-chars="36">„A co&nbsp;s&nbsp;tím Pudilem?“ namítl soudce.</span></p>
          <p class="chunk" data-nb-ref-number="19" data-nb-words="32" data-nb-chars="200"><span class="idea" data-nb-ref-number="19" id="idea19" data-nb-words="32" data-nb-chars="200">„Čert vem Pudila,“ křikl pan Hejda. „Pane soudce, já&nbsp;jsem zahájil pátrání po&nbsp;neznámém pachateli světového rekordu; to&nbsp;je&nbsp;národní zájem, no&nbsp;ne? Tak nejdřív jsem mu&nbsp;zaručil beztrestnost za&nbsp;toho Pudila.“</span></p>
          <p class="chunk" data-nb-ref-number="20" data-nb-words="3" data-nb-chars="27"><span class="idea" data-nb-ref-number="20" id="idea20" data-nb-words="3" data-nb-chars="27">„Nono,“ protestoval soudce.</span></p>
          <p class="chunk" data-nb-ref-number="21" data-nb-words="209" data-nb-chars="1171"><span class="idea" data-nb-ref-number="21" id="idea21" data-nb-words="209" data-nb-chars="1171">„Počkejte; zaručil jsem mu&nbsp;beztrestnost, když opravdu dohodí šestikilovým kamenem přes Sázavu. Okolním starostům jsem vyložil, jaký to&nbsp;je&nbsp;slavný výkon a&nbsp;že&nbsp;by&nbsp;se&nbsp;o&nbsp;něm psalo v&nbsp;celém světě; a&nbsp;řekl jsem, že&nbsp;by&nbsp;ten chlap na&nbsp;tom vydělal hromadu tisíc. Ježíšmarjá, pane soudce, od&nbsp;té&nbsp;chvíle všichni mládenci z&nbsp;celého okolí nechali žní a&nbsp;hnali se&nbsp;tam na&nbsp;tu&nbsp;hráz, aby házeli kamením na&nbsp;druhou stranu. Ta&nbsp;hráz už&nbsp;je&nbsp;úplně rozebraná; teď roztloukají kdejaký mezník a&nbsp;bourají kamenné zdi, aby měli čím házet. A&nbsp;kluci, pakáž jedna, házejí kamením po&nbsp;celé vesnici; tam vám už&nbsp;je&nbsp;zabitých slepic – A&nbsp;já&nbsp;stojím na&nbsp;hrázi a&nbsp;dohlížím; to&nbsp;se&nbsp;rozumí, nikdo nedohodí dál než asi doprostřed řeky – pane, to&nbsp;koryto bude myslím tím kamením už&nbsp;napůl zanešené. Tedy včera kvečeru ke&nbsp;mně přivedli mládence, a&nbsp;to&nbsp;prý je&nbsp;ten, co&nbsp;tím kamenem potloukl toho Pudila. Však ho, huncúta jednoho, uvidíte, čeká venku. Poslouchej, Lysický, povídám mu, tak tys hodil tímhle kamenem po&nbsp;Pudilovi? Jo, on&nbsp;povídá, on&nbsp;mně Pudil nadával, a&nbsp;já&nbsp;jsem se&nbsp;dožral, a&nbsp;on&nbsp;tu&nbsp;jiný kámen zrovna nebyl – Tak tady máš jiný takový kámen, jářku, a&nbsp;teď dohoď na&nbsp;Pudilův břeh; ale jestli nedohodíš, ty&nbsp;kujóne, tak ti&nbsp;proženu perka!</span></p>
          <p class="chunk" data-nb-ref-number="22" data-nb-words="84" data-nb-chars="470"><span class="idea" data-nb-ref-number="22" id="idea22" data-nb-words="84" data-nb-chars="470">Tak on&nbsp;vzal ten kámen – pracky měl jako lopaty, postavil se&nbsp;na&nbsp;hráz a&nbsp;mířil; koukám, techniku neměl žádnou, styl žádný, nepracoval nohama ani trupem, a&nbsp;plums, hodil kámen do&nbsp;vody asi čtrnáct metrů; víte, je&nbsp;to&nbsp;dost, ale – Dobrá, tak já&nbsp;mu&nbsp;ukazuju: Ty&nbsp;trulante, to&nbsp;se&nbsp;musíš postavit takhle, pravým ramenem dozadu, a&nbsp;když hodíš, tak současně přitom musíš vyrazit tím ramenem, rozumíš? Jo, on&nbsp;na&nbsp;to, zkřivil se&nbsp;jako svatý Jan Nepomucký, a&nbsp;plums, hodil kámen na&nbsp;deset metrů.</span></p>
          <p class="chunk" data-nb-ref-number="23" data-nb-words="98" data-nb-chars="518"><span class="idea" data-nb-ref-number="23" id="idea23" data-nb-words="98" data-nb-chars="518">Víte, to&nbsp;mě&nbsp;dožralo. Ty&nbsp;lumpe, křičím, ty&nbsp;žes trefil toho Pudila? Ty&nbsp;lžeš! Pane vachmajstr<a href="./resources/undefined">[5]</a>, povídá on, pámbu ví, že&nbsp;jsem ho&nbsp;trefil; ať&nbsp;se&nbsp;tam Pudil postaví, však já&nbsp;na&nbsp;něj zas dohodím, na&nbsp;toho psa zlýho. Pane, já&nbsp;jsem teda běžel za&nbsp;tím Pudilem a&nbsp;prosím, pane Pudile, koukejte se, tady jde o&nbsp;světový rekord; prosím vás, pojďte zas nadávat na&nbsp;ten váš břeh, on&nbsp;ten cihlář po&nbsp;vás hodí ještě jednou. – A&nbsp;to&nbsp;byste nevěřil, pane soudce: ten Pudil že&nbsp;ne, a&nbsp;že&nbsp;nepůjde ani zanic. Vidíte, tihle lidé nemají žádné vyšší zájmy.</span></p>
          <p class="chunk" data-nb-ref-number="24" data-nb-words="114" data-nb-chars="626"><span class="idea" data-nb-ref-number="24" id="idea24" data-nb-words="114" data-nb-chars="626">Tak jdu zas na&nbsp;toho Vaška, toho cihláře. Ty&nbsp;podvodníku, křičím na&nbsp;něj, to&nbsp;není pravda, žes Pudila pobil; ten Pudil říká, že&nbsp;to&nbsp;byl jiný. To&nbsp;je&nbsp;lež, povídá Lysický, to&nbsp;jsem udělal já. Tak ukaž, povídám, dohodíš-li tak daleko! Ten Vašek se&nbsp;jen drbe a&nbsp;směje: Pane vachmajstr, povídá, takhle naprázdno, to&nbsp;já&nbsp;neumím; ale do&nbsp;toho Pudila trefím dycky, na&nbsp;toho mám dožer. Vašku, říkám mu&nbsp;po&nbsp;dobrém, dohodíš-li, pustím tě; když nedohodíš, tak půjdeš sedět pro těžké ublížení na&nbsp;těle, žes toho Pudila zchromil; ty&nbsp;holomku, za&nbsp;to&nbsp;dostaneš půl roku. Tak to&nbsp;já&nbsp;si&nbsp;odsedím v&nbsp;zimě, řekl ten Vašek; a&nbsp;já&nbsp;jsem ho&nbsp;teda ve&nbsp;jménu zákona zatknul.</span></p>
          <p class="chunk" data-nb-ref-number="25" data-nb-words="57" data-nb-chars="315"><span class="idea" data-nb-ref-number="25" id="idea25" data-nb-words="57" data-nb-chars="315">Teď čeká na&nbsp;chodbě; pane okresní, kdybyste tak z&nbsp;něho dostal, hodil-li opravdu ten kámen, nebo jestli jen renomíruje! Já&nbsp;myslím, že&nbsp;se&nbsp;lekne a&nbsp;odvolá; ale pak mu, lumpovi, nasolit aspoň měsíc pro klamání úřadů nebo pro podvod; přece ve&nbsp;športu se&nbsp;nesmí lhát, na&nbsp;to&nbsp;by&nbsp;měl být pořádný trest, pane. Já&nbsp;vám ho&nbsp;přivedu.“</span></p>
          <p class="chunk" data-nb-ref-number="26" data-nb-words="39" data-nb-chars="237"><span class="idea" data-nb-ref-number="26" id="idea26" data-nb-words="39" data-nb-chars="237">„Tedy vy&nbsp;jste ten Václav Lysický,“ řekl okresní soudce pohlížeje přísně na&nbsp;bledovlasého delikventa. „Vy se&nbsp;přiznáváte, že&nbsp;jste v&nbsp;úmyslu ublížit mu&nbsp;hodil tenhle kámen na&nbsp;Františka Pudila a&nbsp;že&nbsp;jste mu&nbsp;přivodil těžké zranění. Je&nbsp;to&nbsp;pravda?“</span></p>
          <p class="chunk" data-nb-ref-number="27" data-nb-words="33" data-nb-chars="174"><span class="idea" data-nb-ref-number="27" id="idea27" data-nb-words="33" data-nb-chars="174">„Prosím, pane soudce,“ začal provinilec, „to bylo tak: on&nbsp;ten Pudil tam mlátil nějakého kluka, a&nbsp;já&nbsp;jsem na&nbsp;něj volal přes tu&nbsp;řeku, aby toho nechal, a&nbsp;on&nbsp;mně začal nadávat –“</span></p>
          <p class="chunk" data-nb-ref-number="28" data-nb-words="8" data-nb-chars="48"><span class="idea" data-nb-ref-number="28" id="idea28" data-nb-words="8" data-nb-chars="48">„Hodil jste ten kámen, nebo ne?“ spustil soudce.</span></p>
          <p class="chunk" data-nb-ref-number="29" data-nb-words="17" data-nb-chars="96"><span class="idea" data-nb-ref-number="29" id="idea29" data-nb-words="17" data-nb-chars="96">„Prosím hodil,“ řekl provinilec zkroušeně; „ale on&nbsp;mně nadával, a&nbsp;tak já&nbsp;jsem popad ten kámen –“</span></p>
          <p class="chunk" data-nb-ref-number="30" data-nb-words="28" data-nb-chars="163"><span class="idea" data-nb-ref-number="30" id="idea30" data-nb-words="28" data-nb-chars="163">„Hrom do&nbsp;vás,“ rozkřikl se&nbsp;soudce. „Proč lžete, člověče? Nevíte, že&nbsp;na&nbsp;to&nbsp;je&nbsp;veliký trest, když chcete obulíkovat úřady? My&nbsp;víme dobře, že&nbsp;jste ten kámen nehodil!“</span></p>
          <p class="chunk" data-nb-ref-number="31" data-nb-words="15" data-nb-chars="84"><span class="idea" data-nb-ref-number="31" id="idea31" data-nb-words="15" data-nb-chars="84">„Hodil prosím,“ koktal mladý cihlář, „ale on&nbsp;mně Pudil řekl, abych mu&nbsp;vlezl někam –“</span></p>
          <p class="chunk" data-nb-ref-number="32" data-nb-words="29" data-nb-chars="175"><span class="idea" data-nb-ref-number="32" id="idea32" data-nb-words="29" data-nb-chars="175">Soudce se&nbsp;podíval tázavě na&nbsp;četníka Hejdu, jenž bezradně pokrčil rameny. „Svlékněte se, člověče,“ obořil se&nbsp;soudce na&nbsp;zdrceného viníka. „No tak honem, – a&nbsp;katě taky! Bude to?“</span></p>
          <p class="chunk" data-nb-ref-number="33" data-nb-words="24" data-nb-chars="110"><span class="idea" data-nb-ref-number="33" id="idea33" data-nb-words="24" data-nb-chars="110">Nyní stál mladý obr, jak ho&nbsp;pánbůh stvořil, a&nbsp;třásl se; nejspíš se&nbsp;bál, že&nbsp;bude mučen a&nbsp;že&nbsp;to&nbsp;už&nbsp;patří k&nbsp;věci.</span></p>
          <p class="chunk" data-nb-ref-number="34" data-nb-words="16" data-nb-chars="99"><span class="idea" data-nb-ref-number="34" id="idea34" data-nb-words="16" data-nb-chars="99">„Koukejte, Hejdo, na&nbsp;ten deltoides,“ pravil soudce Tuček. „A ten dvojhlavý sval, – co&nbsp;tomu říkáte?“</span></p>
          <p class="chunk" data-nb-ref-number="35" data-nb-words="34" data-nb-chars="204"><span class="idea" data-nb-ref-number="35" id="idea35" data-nb-words="34" data-nb-chars="204">„No, ten by&nbsp;ušel,“ mínil pan Hejda znalecky. „Ale břišní svaly nejsou dost vypracované. Pane okresní, na&nbsp;vrh koulí je&nbsp;potřeba břišních svalů, víte, jak se&nbsp;otáčí trup. Kdybych vám ukázal své břišní svaly!“</span></p>
          <p class="chunk" data-nb-ref-number="36" data-nb-words="32" data-nb-chars="208"><span class="idea" data-nb-ref-number="36" id="idea36" data-nb-words="32" data-nb-chars="208">„Člověče,“ bručel soudce, „vždyť to&nbsp;je&nbsp;břicho, koukejte ty&nbsp;hrboly; hergot, to&nbsp;je&nbsp;hrudník,“ řekl píchaje prstem do&nbsp;zlatého chmýří Vaškových prsou. „Ale nohy jsou slabé; tihle venkovani mají vůbec špatné nohy.“</span></p>
          <p class="chunk" data-nb-ref-number="37" data-nb-words="18" data-nb-chars="116"><span class="idea" data-nb-ref-number="37" id="idea37" data-nb-words="18" data-nb-chars="116">„Protože je&nbsp;neohýbají,“ pravil pan Hejda kriticky. „Tohle přec nejsou žádné nohy; pane, vrhač musí mít nějaké nohy!“</span></p>
          <p class="chunk" data-nb-ref-number="38" data-nb-words="12" data-nb-chars="66"><span class="idea" data-nb-ref-number="38" id="idea38" data-nb-words="12" data-nb-chars="66">„Obraťte se,“ vyjel pan soudce na&nbsp;mladého cihláře. „A co&nbsp;ta&nbsp;záda?“</span></p>
          <p class="chunk" data-nb-ref-number="39" data-nb-words="28" data-nb-chars="146"><span class="idea" data-nb-ref-number="39" id="idea39" data-nb-words="28" data-nb-chars="146">„Tady od&nbsp;ramen to&nbsp;je&nbsp;dobré,“ mínil pan Hejda, „ale dole, to&nbsp;není nic, ten chlap nemá v&nbsp;trupu žádný švunk. Já&nbsp;myslím, pane okresní, že&nbsp;to&nbsp;nehodil.“</span></p>
          <p class="chunk" data-nb-ref-number="40" data-nb-words="18" data-nb-chars="117"><span class="idea" data-nb-ref-number="40" id="idea40" data-nb-words="18" data-nb-chars="117">„Tak se&nbsp;oblecte,“ utrhl se&nbsp;soudce na&nbsp;cihláře. „Poslouchejte, člověče, poslední slovo: hodil jste ten kámen, nebo ne?“</span></p>
          <p class="chunk" data-nb-ref-number="41" data-nb-words="7" data-nb-chars="54"><span class="idea" data-nb-ref-number="41" id="idea41" data-nb-words="7" data-nb-chars="54">„Hodil,“ mumlal Václav Lysický s&nbsp;beraní tvrdohlavostí.</span></p>
          <p class="chunk" data-nb-ref-number="42" data-nb-words="64" data-nb-chars="349"><span class="idea" data-nb-ref-number="42" id="idea42" data-nb-words="64" data-nb-chars="349">„Vy osle,“ vyhrkl soudce, „hodil-li jste ten kámen, tak to&nbsp;je&nbsp;těžké ublížení na&nbsp;těle a&nbsp;s&nbsp;tím půjdete ke&nbsp;krajskému soudu a&nbsp;dostanete několik měsíců, rozumíte? Nechte už&nbsp;toho naparování a&nbsp;přiznejte se, že&nbsp;jste si&nbsp;to&nbsp;s&nbsp;tím kamenem vymyslel; já&nbsp;vám dám jenom tři dny pro klamání úřadů a&nbsp;můžete jít. Tak co, uhodil jste tím kamenem toho Pudila, nebo ne?“</span></p>
          <p class="chunk" data-nb-ref-number="43" data-nb-words="12" data-nb-chars="71"><span class="idea" data-nb-ref-number="43" id="idea43" data-nb-words="12" data-nb-chars="71">„Uhodil,“ pravil Václav Lysický zarytě. „On mně přes tu&nbsp;řeku nadával –“</span></p>
          <p class="chunk" data-nb-ref-number="44" data-nb-words="7" data-nb-chars="58"><span class="idea" data-nb-ref-number="44" id="idea44" data-nb-words="7" data-nb-chars="58">„Odveďte ho,“ zařval okresní soudce. „Zatracený švindléř!“</span></p>
          <p class="chunk" data-nb-ref-number="45" data-nb-words="35" data-nb-chars="204"><span class="idea" data-nb-ref-number="45" id="idea45" data-nb-words="35" data-nb-chars="204">Za&nbsp;chvilku vstrčil ještě jednou hlavu do&nbsp;dveří četník Hejda. „Pane okresní,“ řekl mstivě, „takhle mu&nbsp;dát ještě poškození cizího majetku; víte, on&nbsp;vytáhl kámen z&nbsp;té&nbsp;hráze, a&nbsp;teď je&nbsp;ta&nbsp;hráz celá rozebraná.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_z_jedne_kapsy_020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>